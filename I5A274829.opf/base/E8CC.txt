༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4866
28928
མཐོ་འབྲིང་གི་བོད་ཀྱི་སྐད་ཡིག་བསླབ་གཞིའི་མིང་ཚིག་འགྲེལ་བཤད།
mtho 'bring gi bod kyi skad yig bslab gzhi'i ming tshig 'grel bshad
Author
ཚེ་བརྟན་རྒྱལ།
tshe brtan rgyal
Descriptor
Original Publication
bod yig slob grwa chung 'bring gi nyer mkho'i klog deb;
Place
pe cin
Publisher
krung go'i bod rig pa dpe skrun khang
2002
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
213
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150 w
17th st., new york city, ny 10011, usa 2005



LC SURROGATE CATALOGING RECORD
Control Number: W28927
Type of Material: Text (Book, Microform, Electronic, etc.)
Personal Name: Tshe brtan rgyal.
Main Title: Ljongs zhing Inga'i mtho rim slob 'bring gi bod kyi skad yig bslab
gzhi'i ming tshig dka' gnad 'grel bshad nor 'dzin ljong shing yal
ga.
Published/Created: Pe cin : Krung go'i bod rig pa dpe skrun khang 2002.
Edition Information: Par gzhi 1.
Description: 8,213 p.
ISBN: 7-80057-539-X
Notes: In Tibetan.
Subjects: Tibetan language Study and teaching (Secondary) China--Tibet.
CALL NUMBER: PL+
ALL



བོད་ཡིག་སློབ་གྲྭ་ཆུང་འབྲིང་གི་ཉེར་མཁོའི་ཀློག་དེབ།
མཐོའབྲིང་གི་བོད་ཀྱི་སྐད་ཡིག་བསླབ་གཞིའི་
མིང་ཚིག་འགྲེལ་བཤད།
ཚེ་བརྟན་རྒྱལ་སོགས་ཀྱིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



ܠܐܠܫܠܗ ܠܐ
ܙܙ
ܠܐ
ܙܦ
ܚܢܘܝܚܗ-AA%-44585541485
ܪ
ܬܬܛܕܕܢܒܠܣܺܫܪܫܝܫܙܦܠܩܙܫܩ
ܚܪܚ܂ . ܗg
ܙܪ ܝܙܢܬܘܝ
ܝܕ
܀?' ܪܪ ܪ ܪw4ܬܕ -. ܀i: ܪܐܚܫܫܕܪ-
، ܕ ܃ ܃܇
܇



ལྗོངས་ཞིང་ལྔའི་མཐོ་རིམ་སློབ་འབྲིང་གི་
བོད་ཀྱི་སྐད་ཡིག་བསླབ་གཞིའི་མིང་
ཚིག་དཀའ་གནས་འགྲེལ་བཤད་
ནོར་འཛིན་ལྗོན་ཤིང་ཡལ་ག་
ཚེ་བརྟན་རྒྱལ་སོགས་ཀྱིས་བསྒྲིགས།
ཀྲུང་གོའི་བོད་རིག་པ་དཔེ་སྐྲུན་ཁང་།



དཔེ་སྐྲུན་གསལ་བཤད།
ལྗོངས་ཞིང་ལྔའི་སློབ་ཆུང་གི་བོད་ཀྱི་སྐད་ཡིག་བསླབ་གཞིའི་མིང་
ཚིག་དཀའ་གནས་འགྲེལ་བཤད་སློབ་བུའི་འབབ་སྟེགས་ཞེས་པ་དང་་་་་་
ལྗོངས་ཞིང་ལྔའི་དམའ་རིམ་སློབ་འབྲིང་གི་བོད་ཀྱི་སྐད་ཡིག་བསླབ་་་་་་་
གཞིའི་མིང་ཚིག་དཀའ་གནས་འགྲེལ་བཤད་གསེར་གྱི་ལྡེ་མིག་ཅེས་པ།
ལྗོངས་ཞིང་ལྔའི་མཐོ་རིམ་སློབ་འབྲིང་གི་བོད་ཀྱི་སྐད་ཡིག་བསླབ་གཞིའི་
མིང་ཚིག་དཀའ་གནས་འགྲེལ་བཤད་ནོར་འཛིན་ལྗོན་ཤིང་ཡལ་ག་ཞེས་་
པའི་དེབ་གསུམ་པོ་འདི་ནི། རྒྱ་ཆེའི་བོད་ཡིག་དགེ་སློབ་རྣམས་ཀྱི་བསམ་
འཆར་རེ་ཞུ་ལྟར་འདི་གའི་དཔེ་སྐྲུན་ཁང་གིས་དེ་བཞིན་མཁོ་ཆེ་བར་་་་་་
གཞིགས་པ་དང་ལྗོངས་ཞིང་ལྔའི་སློབ་ཆུང་དང་སློབ་འབྲིང་རིམ་པའི་་་་་
སློབ་བུ་རྣམས་ལ་སོ་སོའི་བོད་ཀྱི་སྐད་ཡིག་སློབ་དེབ་ཀྱི་དཀའ་གནས་་་་་
རྣམས་གོ་བདེ་བར་འགྲེལ་བཤད་བྱེད་པའི་ཚིག་མཛོད་རང་བཞིན་གྱི་་་་
ཀློག་དེབ་རེ་ཡོད་ན་ཕན་ཐོགས་མི་དམན་པ་ཡོད་པར་སྙམ་ནས། འབྲེལ་
ཡོད་སློབ་གྲྭ་མཐོ་འབྲིང་རིམ་གྱི་ཤེས་རྒྱ་ཡངས་པའི་དགེ་རྒན་ཉམས་མྱོང་
ཅན་ལ་སྐད་ཡིག་སློབ་དེབ་རེ་རེ་བཞིན་མིང་ཚིག་དཀའ་གནས་རྣམས་ལ་
འགྲེལ་བཤད་བྱེད་པར་ཞུས། ཡིན་ནའང་སློབ་ཆུང་དང་འབྲིང་རིམ་་་་
སློབ་དེབ་ཁ་ཤས་ཀྱི་ཚིག་འགྲེལ་མ་གཏོགས། གཞན་ཕལ་ཆེ་བ་ཞིག་ཚིག་
• 1，



འགྲེལ་ཇི་བཞིན་དཔེ་སྐྲུན་བྱ་བའི་སྤུས་ཚད་དུ་མི་ལོང་བས་འདི་གའི་དཔེ་
སྐྲུན་ཁང་གིས་ཆེད་དམིགས་སུ་དག་བཅོས་བྱས་པར་མ་ཟད། ཚིག་་་་་་
འགྲེལ་མང་ཆེ་བ་ཞིག་ལ་ཡང་བསྐྱར་འགྲེལ་བཤད་དང་ཁ་སྐོང་གང་་་་་་
འཚམས་ཅི་རིགས་བྱས་ཡོད་ཀྱང་ད་དུང་མ་འགྲིག་མ་དག་པའམ་ཆད་་་་་
ལུས་ཀྱི་ནོར་འཆུགས་ཡོད་ས་གང་མང་མཆིས་སྲིད་པས། དགེ་སློབ་རྣམ་
པས་བཀོལ་སྤྱོད་བྱེད་དུས་དག་བཅོས་ཡོ་བསྲང་བྱ་བའི་དགོངས་འཆར་་
གང་ལེགས་འདོན་རོགས་ཞུ། དེབ་ཆུང་འདི་ནི1993ལོ་ནས1995ལོའི་་་
བར་པར་དུ་བསྐྲུན་པའི་ལྗོངས་ཞིང་ལྔས་མཉམ་བསྒྲིགས་བྱས་པའི་ཉིན་
ཧྲིལ་བོའི་ལུགས་ཀྱི་བོད་ཡིག་སློབ་གཞི་གཞིར་བཟུང་ནས་བསྒྲིགས་པ་ཡིན།
འདིར་དམིགས་སུ་མངོན་པར་ཞུ་དགོས་པ་ཞིག་ལ། ལྗོངས་ཞིང་་་་
ལྔའི་བོད་ཡིག་སློབ་དེབ་ཀྱི་སྟབས་བདེའི་ཚིག་མཛོད་ལྟ་བུའི་ཀློག་དེབ་་་་
འདི་གསུམ་པོ་པར་སྐྲུན་བྱེད་པ་ལ་ཨ་རིའི་ཀུན་ཕན་ཐེབས་རྩ་ལྷན་ཚོགས་
ཀྱིས་བློ་ལྡན་རྐང་དྲུག་དགའ་བའི་དཔལ་དུ་འགྱུར་བྱེད་དུ་བྱམས་བརྩེའི་
ཐུགས་རྗེས་ཅི་དགར་གཟིགས་ཏེ་པར་སྐྲུན་གྱི་འགྲོ་གྲོན་རོགས་དངུལ་མི་
དམངས་ཤོག་སྒོར་ཁྲི་བརྒྱད་ཀྱིས་རྒྱབ་སྐྱོར་གནང་བ་ལ་ང་ཚོས་སྙིང་ཐག་
པ་ནས་ཐུགས་རྗེ་ཆེ་ཞུ་བར་བྱའོ།།
དཔེ་སྒྲིག་པ་ནས།
• 2 •



དཀར་ཆག་
• •
• •
••• ••• • • • • •• • • ••• • • ••• •• • (1)
དེབ་དང་བོ། ............
སློབ་ཚན་དང་བོ། གཅེས་སུ་འོས་པའི་ཀྲུང་གོ། ........…... (1)
སློབ་ཚན་གཉིས་པ། སྙིང་གཏམ་སྨན་གྱི་མྱུ་གུ། .....…...... (4)
སློབ་ཚན་གསུམ་པ། བཅུ་ཕྲག་ནོར་བུའི་འོད་ཟེར། ..…….....(6）
སློབ་ཚན་ལྔ་བ། ཤེས་བྱའི་རྣམ་གྲངས་བཤད་པ། ........•(23)
སློབ་ཚན་དྲུག་པ། རྒྱུ་དང་འབྲས་བུ། ......….......
སློབ་ཚན་བདུན་པ། སྤྱི་དང་བྱེ་བྲག ..……......…......(29)
སློབ་ཚན་བརྒྱད་པ། འགལ་བ་དང་འབྲེལ་བ། ..…..….…... (31)
སློབ་ཚན་དགུ་བ། མཚན་ཉིད་དང་མཚོན་བྱ།...........• (33)
སློབ་ཚན་བཅུ་བ། གཏན་ཚིགས་ཀྱི་སྐོར་ལས་རྟགས་ཡང་དག་
བཤད་པ། ......
•.............• (34）
སློབ་ཚན་བཅུ་གཅིག་པ། གཏན་ཚིགས་ཀྱི་སྐོར་ལས་རྟགས་་་
ལྟར་སྣང་བཤད་པ། ...... • • • • • • ••• (36)
སློབ་ཚན་བཅུ་གཉིས་པ། རྟགས་གསལ་རྩོད་གཞི་གསུམ་གྱི་་་་
རྩོད་ལུགས་ཅུང་ཙམ་བཤད་པ། ......……...…....• (37)
སློབ་ཚན་བཅུ་གསུམ་པ། ཁ་དོག་དཀར་དམར་གྱི་རྣམ་གཞག་
• 1 •



• • (51)
• • • • • • (56）
བཤད་པ། ... • • • • • • • •.................•..•• • • • (38）
སློབ་ཚན་བཅུ་བཞི་བ། གཞི་གྲུབ་ཀྱི་རྣམ་གཞག་བཤད་པ།... (40)
སློབ་ཚན་བཅོ་ལྔ་བ། ཕོ་བྲང་པོ་ཏ་ལ། .....….…..... (41)
སློབ་ཚན་བཅུ་དྲུག་པ། མི་ཆོས་གནད་ཀྱི་ཕྲེང་བ། ......... (49)
སློབ་ཚན་བཅུ་བདུན་པ། མེ་ཏོག་ལྡུམ་རའི་ནང་གི་ཀླན་ཀ
(སྟོད་ཆ) •..........
སློབ་ཚན་བཅོ་བརྒྱད་པ། མེ་ཏོག་ལྡུམ་རའི་ནང་གི་ཀླན་ཀ
(སྨད་ཆ) •• •• • •
•.....• •....• (53)
དེབ་གཉིས་པ། ...
སློབ་ཚན་དང་བོ། སྐྱེས་བུ་རྣམ་འབྱེད། ............... (56)
སློབ་ཚན་གཉིས་པ། གསོམ་ཤིང་གི་གཤིས་རྒྱུད། •......•• (57)
སློབ་ཚན་ལྔ་བ། ལང་ཚོའི་རྦབ་ཆུ། ། •................• (58)
སློབ་ཚན་དྲུག་པ། དྲིན་ཆེན་སྐྱེད་མར་འབུལ་བའི་ཡིད་གདུང་
མཆི་མའི་མཆོད་པ། །
• • • • • • (60)
སློབ་ཚན་བརྒྱད་པ། ཀ་བཤད་ཀྱི་རྩོམ་ལུགས་སྐོར། ......（61）
སློབ་ཚན་དགུ་བ། ཀ་བཤད་ཀྱི་རྩོམ་དཔེ་ཁག་གཅིག ...... (61)
སློབ་ཚན་བཅུ་གཅིག་པ། དཔལ་ཞྭ་ལུ་གསེར་ཁང་ལ་ལྟ་སྐོར་་་
དུ་ཕྱིན་པའི་མཐོང་ཐོས། ..….…...…....…….….....• (63)
སློབ་ཚན་བཅུ་གཉིས་པ། ནམ་མཁའི་བསྟན་བཅོས། ...... (66)
སློབ་ཚན་བཅུ་བཞི་བ། རླངས་འཁོར་གྱི་རྩལ་ལས་ཐོན་པའི་་་
• 2 •



• • • •
• •• (67)
• •
• • • • (75)
དགེ་མཚན་གསར་བ། .....….
སློབ་ཚན་བཅོ་ལྔ་བ། དགའ་བཞི་བའི་རྣམ་ཐར། •.......• (69)
སློབ་ཚན་བཅུ་བདུན་པ། རྒྱལ་སྲིད་སྣ་བདུན་ལ་སྦྱར་བའི་་་་
འབེལ་གཏམ།(སྟོད་ཆ) ......... • • • • • • • • • • • • (71)
སློབ་ཚན་བཅོ་བརྒྱད་པ། རྒྱལ་སྲིད་སྣ་བདུན་ལ་སྦྱར་བའི་་་་་
འབེལ་གཏམ།(སྨད་ཆ)་ •.................... བ•• (72)
སློབ་ཚན་བཅུ་དགུ་བ། བཙུན་པ་ལིས་ཀྲི་ཧྲིན་གྱི་ཝ་གོས་་་་་་
དགོན་པ་མེར་བསྲེག་པ། ............ • •......• (73)
དེབ་གསུམ་པ། ...
སློབ་ཚན་དང་བོ། ཤེས་ཡོན་ཞེས་པ་དེ་གང་ཡིན་ནམ། ..• (75)
སློབ་ཚན་གསུམ་པ། ཤེས་རབ་དང་རྨོངས་པའི་དཔེ་མཚོན་
ངོ་སྤྲོད། ........
སློབ་ཚན་བཞི་བ། དུས་གསུམ་གྱི་རྣམ་གཞག་བཤད་པ། ...(80）
སློབ་ཚན་དྲུག་པ། གཡོག་མོའི་བུ་དང་རྒྱལ་བོའི་སྲས་མོ། ..• (83)
སློབ་ཚན་བདུན་པ། ཉམས་མྱོང་རྒན་པོའི་འབེལ་གཏམ། ... (87)
སློབ་ཚན་དགུ་བ། རྒྱང་ལྟ། .......................• (89)
སློབ་ཚན་བཅུ་བ། མི་ལ་རས་པས་སློབ་གཉེར་ལ་དཀའ་བ་་་་
སྤྱད་ཚུལ་སྐོར།(སྟོད་ཆ) ................
སློབ་ཚན་བཅུ་གཅིག་པ། མི་ལ་རས་པས་སློབ་གཉེར་ལ་དཀའ་
བ་སྤྱད་ཚུལ་སྐོར།(བར་མ) ...
•.....• (92)
• • • (77)
• • ••• (90)
•
3
•



E
སློབ་ཚན་བཅུ་གཉིས་པ། མི་ལ་རས་པས་སློབ་གཉེར་ལ་དཀའ་
བ་སྤྱད་ཚུལ་སྐོར།(སྨད་ཆ) •....
• • • (93)
སློབ་ཚན་བཅུ་གསུམ་པ། སྙན་ཞུའི་ཡི་གེ། ...............(95)
སློབ་ཚན་བཅུ་བཞི་བ། གཉེན་ཡིག་དང་ལམ་ཡིག་བསྡུས་པ།
• • •• •• • • • (96)
སློབ་ཚན་བཅུ་དྲུག་པ། གངས་སྐྱོན། .............…..• (96)
སློབ་ཚན་བཅུ་བདུན་པ། མོན་དུ་གླིང་དམག་སླེབས་ཚུལ། ... (98)
སློབ་ཚན་བཅོ་བརྒྱད་པ། གསེར་སྦྲང་དང་གཡུ་སྦྲང་གི་སྒྲུང་།
•-• • • • • • • •-• • • • • • • •• • • • •-• • (99)
དེབ་བཞི་བ། .................................... (101)
སློབ་ཚན་དང་བོ། ཅིན་ཀང་རི་བོའི་སྨྱུག་ཚལ། ..…......(101)
སློབ་ཚན་གཉིས་པ། ལ་རྒྱའི་རྟ་ཕོ། .……….….........….. (102)
སློབ་ཚན་གསུམ་པ། ལམ། ..............
སློབ་ཚན་བཞི་བ། གངས་ཅན་མིང་གི་མངོན་བརྗོད་གྲུབ་ཚུལ་
བློ་གསར་གཟིགས་མོའི་དགའ་སྟོན།(སྟོད་ཆ) ..…...... (106）
གཅིག ཁྱད་ཆོས་ཆ་ནས་བཏགས་པ། .....…......... (106）
༡.རྣམ་པའི་ཆ་ནས་བཏགས་པ། •-• •.............• (106)
༢. སྒྲའི་ཆ་ནས་བཏགས་པ། •• • •...• • • •... • • • • (108)
༣. ཚོན་མདོག་གི་ཆ་ནས་བཏགས་པ། ........• •....•(109)
༤ ལས་རིགས་ཀྱི་ཆ་ནས་བཏགས་པ། ..• •...• • • • (111)
གཉིས། བརྟེན་པའམ་འགལ་བའི་ཆ་ནས་བཏགས་པ།... (112)
• • • • • • • • (103）
• 4 •



གསུམ། བྱེད་ནུས་ཀྱི་ཆ་ནས་བཏགས་པ། ........……..(113)
བཞི། འབྱུང་བཞིའི་ཆ་ནས་བཏགས་པ། ...........• (115)
སློབ་ཚན་ལྔ་བ། གངས་ཅན་མིང་གི་མངོན་བརྗོད་གྲུབ་ཚུལ་
བློ་གསར་གཟིགས་མོའི་དགའ་སྟོན།(སྨད་ཆ） ......... (117)
ལྔ། གཏམ་རྒྱུད་ཀྱི་ཆ་ནས་བཏགས་པ། ...........• (117)
དྲུག དུས་ཀྱི་ཁྱད་ཆོས་ཀྱི་ཆ་ནས་བཏགས་པ། ........• (118)
བདུན། བདག་སྒྲའི་ཆ་ནས་བཏགས་པ། ...........• (119)
བརྒྱད། གྲངས་ཀྱི་ཆ་ནས་བཏགས་པ། ...........• (120)
དགུ། འདྲ་འབྲེལ་གྱི་ཆ་ནས་བཏགས་པ། .....…......(121)
སློབ་ཚན་བདུན་པ། དུས་བཞིར་བསྔགས་པའི་སྙན་ཚིག ...(123)
སློབ་ཚན་བརྒྱད་པ། བོད་ཀྱི་ལོ་ཙཱ་བ་རིམ་བྱོན་གྱིས་ལེགས་་་
སྦྱར་སྐད་བོད་སྐད་དུ་ཇི་ལྟར་བསྒྱུར་ཚུལ་སྐོར། ...... (125）
སློབ་ཚན་དགུ་བ། རང་མོས་རིང་ལུགས་ལ་ངོ་རྒོལ་བྱེད་་་་་
དགོས། .............. •... ..• (127)
སློབ་ཚན་བཅུ་བ། རླུང་ལས་འཕྲོས་པའི་སྙིང་གཏམ། .....• (128)
སློབ་ཚན་བཅུ་གཅིག་པ། དའི་ཆིང་པཱ་ཐུར་བཀྲོངས་པའི་་་
སྐོར། ••• •བ• • • • ••• •. • ••• •.............• (129)
སློབ་ཚན་བཅུ་གཉིས་པ། ང་ལུམ་སྦྱར་གསུམ་ཁྲིམས་ཀྱིས་ཚར་
བཅད་པ།
• • • •• • • • ••• •• (132)
སློབ་ཚན་བཅུ་གསུམ་པ། མཚོ་སྔོན་གྱི་ཡུལ་ལྗོངས། •。。..• (133)
• 5 •



སློབ་ཚན་བཅུ་བཞི་བ། གླིང་སྒྲུང་འཛམ་གླིང་སྤྱི་བསང་ལས།
•• •• (135)
སློབ་ཚན་བཅོ་ལྔ་བ། རྩྭ་ཐང་མེ་ཏོག་གི་དྲི་ཞིམ། .......• (136)
སློབ་ཚན་བཅུ་དྲུག་པ། ཁྱིམ་ལ་ལོག་པའི་ལམ་བར་དུ། ••• (138)
སློབ་ཚན་བཅུ་བདུན་པ། དཔྱད་མཚམས་ཁྲ་མ། ..…..…..(138)
སློབ་ཚན་བཅོ་བརྒྱད་པ། བོད་ཀྱི་རིག་གནས་སློབ་གསོ་དང་
སློབ་གསོ་རིག་པའི་ལོ་རྒྱུས། .................• • • •• (140)
དེབ་ལྔ་བ། .............
•.....•• (141)
སློབ་ཚན་དང་པོ། རང་བཞིན་བརྗོད་པའི་རྒྱན་བཤད་པ། (141)
སློབ་ཚན་གཉིས་པ། དཔེ་རྒྱན་གྱི་དབྱེ་བའི་དཔེ་མཚོན་འགའ་
ཞིག་བཤད་པ། ........….. • • •-• •• ••• • • (142)
སློབ་ཚན་གསུམ་པ། དཔེ་རྒྱན་གྱི་དབྱེ་བའི་དཔེ་མཚོན་འགའ་
ཞིག་བཤད་པ། ..........
སློབ་ཚན་བཞི་བ། དཔེ་རྒྱན་གྱི་དབྱེ་བའི་དཔེ་མཚོན་འགའ་་་་
ཞིག་བཤད་པ། །
སློབ་ཚན་ལྔ་བ། དཔེ་དོན་སྦྱོར་ཚུལ་གྱི་སྐྱོན་ཡོན་བཤད་པ། （150）
སློབ་ཚན་དྲུག་པ། ངོ་མཚར་གྱི་གཟི་བྱིན་འབར་བའི་ཨ་མྱེས་
རྨ་ཆེན། ......... •.............• (151)
སློབ་ཚན་བརྒྱད་པ། གསལ་བྱེད་ཀྱི་རྒྱན་དང་། དོན་གཞན་་་
བཀོད་པའི་རྒྱན། ལྡོག་པ་ཅན་གྱི་རྒྱན་བཤད་པ། ......(156）
• • • (144)
........• (148)
• 6 •



སློབ་ཚན་དགུ་བ། གསེར་གྱི་ཟམ་པ། ..............• (157)
སློབ་ཚན་བཅུ་བ། བསྡུས་བརྗོད་ཀྱི་རྒྱན་དང་ཕུལ་བྱུང་གི་རྒྱན།
རབ་རྟོག་གི་རྒྱུན་བཤད་པ། ........• ••• ••• ••• ••• (159)
སློབ་ཚན་བཅུ་གཅིག་པ། གནས་བསྟོད་དབྱངས་ཅན་སྒེག་་་
མོའི་གླུ་དབྱངས། ......་
• • • • (160)
སློབ་ཚན་བཅུ་གཉིས་པ། ཕྲ་མོ་དང་ཆའི་རྒྱུན་བཤད་པ། ..• (164)
སློབ་ཚན་བཅུ་གསུམ་པ། ཉམས་ལྡན་གྱི་རྒྱན་བཤད་པ། ... (164）
སློབ་ཚན་བཅུ་བཞི་བ། ཀ་རྩོམ་གནོད་སྦྱིན་ཕོ་བྲང་དཀྲུག་་་་
པའི་འཕྲུལ་འཁོར། .......................• •• (165)
སློབ་ཚན་བཅོ་ལྔ་བ། རྐང་ལམ་ཕྲ་མོ། ..............• (168)
སློབ་ཚན་བཅུ་དྲུག་པ། སྒྲ་རྒྱན་ལས་ཟུང་ལྡན་གྱི་རྣམ་གཞག་
བཤད་པ། ............
• • • (169)
སློབ་ཚན་བཅུ་བདུན་པ། སྐྱོན་སེལ་བཤད་པ། ..…....(169)
སློབ་ཚན་བཅོ་བརྒྱད་པ། འཕོ་འགྱུར། ..…........…... (171)
དེབ་དྲུག་པ། ...........
སློབ་ཚན་དང་བོ། མེས་རྒྱལ་ལ་བསྔགས་པ། ...….......• (172)
སློབ་ཚན་གསུམ་པ། གངས་ལྗོངས་ཀྱི་གཏམ་རྒྱུད། ..…….. (175)
སློབ་ཚན་ལྔ་བ། སྐྱུར་རྩི་དང་འདྲེས་པའི་རྣམ་ཤེས། .....• (177)
སློབ་ཚན་དྲུག་པ། འཕྲིན་ཡིག་སྤེལ་བའི་རྣམ་གཞག་དང་དཔེ་
གཞི། ............…........... • • • • • • (177)
•
• •
• • • • (172)
• 7 •



སློབ་ཚན་བརྒྱད་པ། སྔོ་ཚལ་ཚོང་ཁང་གི་མཐོང་ཐོས། ... (178)
སློབ་ཚན་དགུ་བ། པགས་བྱིའུ། ..................... (179)
སློབ་ཚན་བཅུ་གཉིས་པ། གངས་སེང་ཡོད་མེད་ལ་དཔྱད་པ།
• • • • • • • • • (179)
སློབ་ཚན་བཅུ་གསུམ་པ། དབང་བོ་ལྔ་ཡི་རྩོད་གླེང་། .....• (180)
སློབ་ཚན་བཅུ་བཞི་བ། སྐྱེད་ཚལ་གྱི་བསྔགས་པ་སོགས་སྙན་
ཚིག་བདམས་བཏུས་ཁག་བཞི། .................• (181)
སློབ་ཚན་བཅོ་ལྔ་བ་དང་བཅུ་དྲུག་པ། གཞོན་ནུ་ཟླ་མེད་ཀྱི་་་་
གཏམ་རྒྱུད། .........
• • (183)
མཐོ་འབྲིང་སློབ་དེབ་ལས་བྱུང་བའི་རྩོམ་པ་པོའི་ལོ་རྒྱུས་
མདོར་བསྡུས། ....
••• (185)
• 8 •



དེབ་དང་བོ།
སློབ་ཚན་དང་བོ། གཅེས་སུ་འོས་པའི་ཀྲུང་གོ།
སྐྱེ་དངོས། རང་བྱུང་ཁམས་ནས་སྐྱེ་ལྡན་གྱི་རྫས་རིགས་འདུས་ནས་་་་
གྲུབ་ཅིང་། སྐྱེ་བ་དང་འཕེལ་བ་དང་རྒྱུད་སྤེལ་བའི་ནུས་པ་ཡོད་
པའི་གཟུགས་ལྡན་གྱི་དངོས་པོ་སྤྱིའི་མིང་། །
འཚར་ལོངས། ཆེར་ལོངས་པའམ་ཆེར་འགྲོ་བ་ཆེར་སྐྱེ་བ་དང་འཕེལ་
བ། སྐྱེད་ཐོན་པ། །
ཆོག་མི་ཤེས། ཅི་ཙམ་བལྟས་ཀྱང་འདོད་པ་ཁེངས་རྒྱུ་མེད་པའམ་ཡིད་
ཚིམ་རྒྱུ་མེད་པ་ལ་ཟེར་བ་ཡིན་ཏེ་དཔེར་ན། འདོད་པའི་ཡོན་་་
ཏན་འདི་ཙམ་ཐོབ་གྱུར་ཀྱང་ད་དུང་ཆོག་ཏུ་མི་ཤེས་པ་ལྟ་བུ།
ཚར་དུ་དངར་བ། མུ་འབྲེལ་ནས་གྲལ་གྱི་བསྟར་ཕྲེང་འགྲིགས་པོར་་་་་
བསྒྲིགས་པ།
ལེགས་བྲིས། ལྷའམ་རྨ་བྱའི་མངོན་བརྗོད། འདིར་ལྷ་ལ་གོ་དགོས།
ཤ་མེད་ཉམ་ཐག ཡུན་རིང་ནད་ཀྱིས་མནར་ནས་ལུས་སྟོབས་ཉམས་
པའི་ཤ་རིད་ཅན་གྱི་སྐྱེ་བོ་སྟོབས་ཆུང་ཞིག་དཔེར་བྱས་ནས་དོན་
དམ་པ་ཐོན་ཁུངས་ཕུན་ཚོགས་མེད་པའི་རི་པིན་ལ་ཟུར་ཟ་བྱས་



པའོ།།
སཱ་ལའི་ཡུལ། སཱ་ལ་ནི་སྤོས་དཀར་གྱི་ལྗོན་ཤིང་སྟེ་འདིར་སྤོས་དཀར་་
གྱི་ལྗོན་ཤིང་སོགས་སྐྱེ་དངོས་ཕུན་སུམ་ཚོགས་པའི་འཇིག་རྟེན་་་
མི་ཡུལ་ལ་གོ།
མརྒད། ལེགས་སྦྱར་སྐད་དེ་ནོར་བུ་མདོག་ལྗང་གུ་ཞིག
ཡན་ཐང་རི་བོ། ཀྲེ་ཅང་ཞིང་ཆེན་ལ་ཆིང་རྫོང་གི་ཉེ་འདབས་སུ་ཡོད་
པའི་རི་བོ་གྲགས་ཅན་ཞིག་ཡིན་པ་དང་། གྲགས་ཅན་གྱི་མཛེས་
ལྗོངས་སུམ་བརྒྱ་ལྷག་ཙམ་ཡོད་པ་དེའི་རྒྱ་ཁྱོན་སྤྱི་ལེ་ངོས་སྙོམས་་
གྲུ་བཞི་མ་བརྒྱ་དང་ལྔ་བཅུ་ཙམ་ཡོད།
གྲོང་དང་གྲོང་ཁྱེར། གྲོང་ནི་མི་ཚང་གང་འཚམས་ཤིག་མཉམ་དུ་་་་་
ཆགས་པའི་སྡེ་བ་དང་། གྲོང་ཁྱེར་ནི་ལས་རིགས་མང་བོ་་་་་
འཛོམས་པའི་མཁར་གྲོང་སྟེ་སྔར་བཤད་སྲོལ་དུ་ལྕགས་བཟོ་་་་་་
སོགས་བཟོ་བའི་རིགས་བཅོ་བརྒྱད་ཚང་བའི་ཡུལ་ལ་བྱ་ཞིང་དེང་
སང་མི་གྲངས་མང་བོ་འདུས་ས་དང་བཟོ་ཚོང་གི་ལས་རིགས་དར་
ཞིང་ཞིང་ལས་མ་ཡིན་པའི་མི་ཚོགས་འདུས་ས་གཙོ་བོར་གྱུར་པའི་
ས་ཁུལ་ཏེ་སྤྱིར་བཏང་དུ་ཉེ་འཁོར་ས་ཁུལ་དེའི་ཆབ་དཔལ་རིག་
གསུམ་གྱི་ལྟེ་བར་ཆགས་པ་ཞིག་ལ་གོ། །
གྲོང་གསེབ། གྲོང་གསེབ་ནི་གྲོང་ཁྱེར་ནས་ལམ་ཐག་རིང་ཙམ་ཡོད་་་་
པའི་ཞིང་ལས་ས་ཁུལ་གྱི་གྲོང་ཚོ་ཡིན།
སྨྱོ་བྱེད། ཆང་གི་མངོན་བརྗོད་དེ་དྲན་པ་འཁྲུགས་ཤིང་ཉམས་ནས་་་་
• 2 •



རྣམ་ཤེས་གཞན་དབང་དུ་འགྱུར་བར་བྱེད་པས་ན་བྱེད་ལས་ཀྱི་སྒོ་
ནས་བཏགས་པའོ།། །
ཀོས་ལིན་ཡུལ་ལྗོངས། ནང་ལོགས་ཀོས་ལིན་གྲོང་ཁྱེར་གྱིས་གཙོས་པ་
བྱང་ངོས་ནས་ལྷོའི་ངོས་སུ་སྤྱི་ལེ་ཉིས་བརྒྱ་ཡོད་པའི་ངོ་མཚར་་་་་
ཤིན་ཏུ་ཆེ་བའི་ནགས་ལྗོངས་དང་། རི་ཀླུང་། བྲག་ཕུག ཆུ་བོ་
མང་ཤོས་ཡོད་པའི་ཡུལ་ཞིག་
ངོ་འབག གདོང་གི་གྱོན་ཆས་ཤིག་སྟེ་འཇིམ་པས་བཟོས་པའི་མི་ཕྱུགས་
ཀྱི་འདྲ་གཟུགས་ཀྱི་གདོང་འབག
ཁྱུར་མིད། ཟས་སོགས་མ་བལྡད་པར་རིལ་བོར་མིད་པའི་དོན།
འཇོ་སྒེག མཛེས་ཉམས་ཏེ། མིའི་ཡིད་དབང་འཕྲོག་ཅིང་དགའ་སྣང་
སྐྱེད་པའི་རྣམ་འགྱུར། །
གླང་ཆེན་འགྱིང་རི། ཟི་ཁྲོན་ཞིང་ཆེན་ཨོ་མེ་རྫོང་གི་ལྷོ་ནུབ་ན་ཡོད་་་་
ཅིང་། རྒྱ་མཚོའི་ངོས་ལས་མཐོ་ཚད་སྨིས3099ཡོད་པ་དང༌། །
ནང་བ་སངས་རྒྱས་ཆོས་ལུགས་ཀྱི་འཕགས་པ་ཀུན་ཏུ་བཟང་བོའི་
གནས་རི་ཡིན་པས། ཀྲུང་གོའི་ནང་བའི་ཆོས་ལུགས་ཀྱི་གནས་་་
མཆོག་ཅིག་ཀྱང་ཡིན། །
ཐབས་རྡུགས། ཐབས་ཟད་པའམ་ཐབས་མེད་པའི་དོན།
ན་བུན། ཆུ་རྒྱུད་ཀྱི་རི་ལུང་སོགས་སུ་འཁྲིགས་པའི་དུ་རླངས་འདྲེས་་་
པའི་སྨུག་པའི་རིགས་ཤིག
ཞིས་ཧུ་མཚོ། ནང་ལོགས་ཀྲེ་ཅང་ཞིང་ཆེན་ཧང་ཀྲུའུ་ཞེས་པར་ཡོད་པ་



དང་། མཚོ་དེར་ངོ་མཚར་བའི་མཛེས་ལྗོངས་ཀྱི་གནས་མང་བོ་
ཡོད་ཅིང་དེའི་ཁྲོད་ཀྱི་གནས་མཆོག་སུམ་ཅུ་ཙམ་ནི་རྒྱལ་ཁབ་་་་
དང་གྲོང་ཁྱེར་རིམ་པའི་རིག་དངོས་བདག་སྐྱོང་གི་གྲས་ཡིན་ནོ།།
ཁོ་ལག ལུས་པོའམ་ལུས་པོའི་ཡན་ལག
དབྱིག་ལྡན། ནོར་བུའམ་རིན་པོ་ཆེ་སོགས་གཏེར་ཁ་ཕུན་སུམ་ཚོགས་་
པ་ལྡན་པའི་ས་གཞིའི་མིང་།
བོཆ་ཅུ། ལེགས་སྦྱར་སྐད་དེ་རིན་པོ་ཆེའི་རིགས་ཤིག་སྟེ། རྣམ་འགྲེལ་་
ལས་རིན་ཆེན་སྔོན་པོ་ཞེས་པ་དང་། རྣ་རྒྱུན་དུ་སེར་བོ་དང་།
ལྗང་ཁུ་དང་། དཀར་བོའང་ཡོད་པར་གསུངས།
རྩལ་སྒྲིལ། ནུས་པའམ་སྟོབས་ཤུགས་ཕྱོགས་གཅིག་ཏུ་བསྒྲིལ་བའམ་་་་
དྲིལ་བའི་དོན། །
སློབ་ཚན་གཉིས་པ།
སྙིང་གཏམ་སྨན་གྱི་མྱུ་གུ།
རིག་གནས། ཤེས་བྱ་ཅི་རིགས་བློས་རིག་པར་བྱ་བའམ་ཤེས་པར་་་་
བའི་གནས། །
ཆོས་རབ་རྣམ་འབྱེད། ཤེས་བྱའི་གནས་ལུགས་དང་། རྣམ་པ། དེའི་
རྒྱུ་འབྲས་སོགས་ཤེས་པའི་བློའི་མིང་། །
བྲིན། (བྱ་བྱེད་ཐ་མི་དད་པའི་བྱ་ཚིག)རིན་གོང་བཟང་བའམ་ཉོ་་་་་་
མཁན་མང་བས་ཚོང་རྒྱུགས་པའི་དོན།



སྐམས་ལུག ཤ་ཟས་ལ་བཤའ་རྒྱུའི་ནོར་གནག་དང་ལུག་གི་མིང་།
འགོངས། ཐལ་ཆེ་བའམ་ཚད་ལས་འདས་པའི་དོན། གཞན་ཞུམ་པ་་་
དང་ཞེད་པའམ་སྐྲག་པ། འགལ་བ་དང་འགྲན་པའི་དོན་དུའང་
འཇུག་སྟེ་བཙན་པོའི་ཁྲིམས་ལས་འགོང་བར་སུ་ཡིས་ནུས་ཞེས་པ་
དང་། ཉི་ཟླའི་འོད་དང་འགོང་བར་ནུས་པ་ཞེས་པ་བཞིན་ནོ།།
མངོན་མཐོ། མངོན་པར་མཐོ་བ་དང་། ལྷ་དང་མིའི་ལུས་དང་བཅས་
པའི་བདེ་འགྲོའི་ཕུན་ཚོགས་དགེ་ལེགས། །
ཧ་པ། ཨ་མདོའི་ཡུལ་སྐད་ཞིག་སྟེ། རྒྱུགས་ཁྱིའམ་ཁྱེའུ་ཆུང་ཆུང་སང་ཁྱི་
གདོང་ཉག །
ངེས་ལེགས། གཏན་དུ་བདེ་བ་སྟེ། ཐར་བ་དང་ཐམས་ཅད་མཁྱེན་་་་་
པའི་གོ་འཕང་ཐོབ་པའི་བདེ་བ། །
མྱོང་གྲུབ། བྱ་ལས་ཅི་རིགས་དངོས་སུ་ལག་ལེན་གྱི་ཉམས་མྱོང་ལས་་་
ཐོབ་པའི་མྱོང་ཚོར་རམ་ཤེས་བྱ་ལ། །
རྣམ་དཔྱོད། བློ་གྲོས་སམ་ཤེས་རབ་སྟེ། དོན་གྱི་ངོ་བོ་དང་ཁྱད་པར་་
ལ་དཔྱོད་པའི་རིག་པ་དང་། བསམ་བློ་ཞིབ་གསལ་གཏོང་བའི་
རིག་པ།
འཕྲོད་བསྟེན། ལུས་དང་འཕྲོད་པའི་བཟའ་བཏུང་སྤྱོད་ལམ་གསོ་བྱེད་
ཀྱི་རིག་པ་སོགས། །
ཐབས་ཤེས། སངས་རྒྱས་ཆོས་ལུགས་ཀྱི་གཞུང་ལྟར་ན། ཐབས་ནི་་་་་
བྱང་ཆུབ་ཀྱི་སེམས་དང་། ཤེས་རབ་ནི་ཟབ་མོ་སྟོང་བ་ཉིད་ལ་གོ་
• 5



དགོས་ཀྱང་། འདིར་བྱེད་སྟངས་སམ་ཇུས་ལ་གོ་དགོས།
ཤེས་རབ། བྱེད་ལས་ཐེ་ཚོམ་ལྡོག་པར་བྱེད་ཅིང་། རང་ཡུལ་བརྟག་་་
པར་བྱ་བའི་དངོས་པོ་ལ་དམིགས་ནས་རང་སྟོབས་ཀྱིས་བླང་དོར་
འབྱེད་པའི་རྣམ་པ་ཅན་གྱི་སེམས་བྱུང་ངམ་རིག་པ།
སློབ་ཚན་གསུམ་པ།
བཅུ་ཕྲག་ནོར་བུའི་འོད་ཟེར།
སྒྲ་རིག་པ། རིག་གནས་ཆེ་བ་ལྔའི་ཡ་གྱལ། ལེགས་སྦྱར་སྐད་ཀྱི་ཚིག་
གི་འཁྲུལ་བ་ཚར་གཅོད་པའམ་སེལ་བར་བྱེད་པའི་བརྡ་སྤྲོད་་་་
པའི་རིག་པ་སྟེ། སཾསྐྲྀ་ཏའི་སྐད་ཀྱི་རང་བཞིན་དང༌། རྐྱེན་དང་།
རྣམ་འགྱུར་གསུམ་གྱི་རྣམ་གཞག་གསལ་བར་སྟོན་པའི་རིག་པའོ། །
བོད་ཡིག་གི་ཕྲད་རྣམ་དབྱེ་དང་། བྱ་ཚིག་བཅས་ཀྱི་རྣམ་གཞག་
གསལ་བར་སྟོན་པའི་སུམ་རྟགས་སོགས་བརྡ་སྤྲོད་པའི་རིག་་་་
པའོ།།
ཚད་མ་རིག་པ། གཏན་ཚིགས་རིག་པ་སྟེ། རིག་གནས་ཆེ་བ་ལྔའི་ཡ་
གྱལ། དོན་གྱི་འཁྲུལ་བ་ཚར་གཅོད་པར་བྱེད་པའི་རིག་པ་སྟེ།
གཞལ་བྱ་ཡུལ་དང་། འཇལ་བྱེད་ཡུལ་ཅན་དང༌། དེ་རྟོགས་་་
བྱེད་ཀྱི་ཐབས་བཅས་ཞིབ་མོར་གཏན་ལ་འབེབས་པར་བྱེད་པའི་
རིག་པའི་གཞུང་། །
བཟོ་རིག་པ། རིག་པ་གནས་ལྔའི་ཡ་གྱལ། བཟོ་དང་འཕོང་རྩལ་་་་
• 6 •



སོགས་པ་མཁས་པར་བྱ་བའི་གནས་སོ།།
གསོ་བ་རིག་པ། རིག་པའི་གནས་ལྔའི་ཡ་གྱལ། ལུས་སྲོག་གསོ་བར་་་
བྱེད་པའི་རིག་པ་སྟེ། གསོ་བྱ། གསོ་བྱེད། གསོ་ཚུལ། གསོ་་་
མཁན་བཅས་ཀྱི་རྣམ་གཞག་སྟོན་པའི་རིག་པའི་གཞུང་།
ནང་དོན་རིག་པ། རིག་པ་གནས་ལྔའི་ཡ་གྱལ། བསླབ་པ་གསུམ་དང་།
བསྐྱེད་རྫོགས་ཀྱི་ཉམས་ལེན་སོགས་ནང་བ་སངས་རྒྱས་པའི་ཐུན་
མོང་མ་ཡིན་པའི་ལམ་སྟོན་པའི་རིག་གཞུང་། །
བསྟན་བཅོས། སྟོན་པའི་རྗེས་འཇུག་རྣམ་གཡེང་མེད་པའི་ཡིད་ཅན་་
གྱིས་སངས་རྒྱས་ཀྱི་བཀའི་དོན་བཤད་ཅིང་ཐར་བ་ཐོབ་པའི་ལམ་
དང་རྗེས་སུ་མཐུན་པའི་ལེགས་བཤད་འཆོས་སྐྱོབ་ཀྱི་ཡོན་ཏན་་་་་
གཉིས་ལྡན་པའོ། །འདིར་བརྡ་སྤྲོད་རིག་པའི་གཞུང་ལུགས་་་་་
འཆད་རྩོམ་གྱི་དཔེ་ཆ་ལ་གོ་བར་བྱ།
ལོ་ཆེན་ནམ་བཟང༌། ལོ་ཆེན་བྱང་ཆུབ་རྩེ་མོའི་བུ་ཆེན་ལོ་ཆེན་ནམ་་་
མཁའ་བཟང་བོ། རབ་བྱུང་དྲུག་པ་སྟེ་དུས་རབས་བཅུ་བཞི་་་་
བའི་སྐབས་ཀྱི་ལོ་ཙཱ་བ་ཆེན་མོ་ཞིག་ཡིན།
སྣར་ཐང་ལོ་ཙཱ་བ། སྣར་ཐང་བ་སཾ་གྷ་ཤི། རབ་བྱུང་བདུན་པའི་ནང་
བྱོན།་་
མཆན་ཊིཀ རྩ་བའི་གཞུང་ཅི་རིགས་ཀྱི་དཔེ་ཆར་མཆན་བཀོད་པའི་་་
འགྲེལ་བ།
པྲ་ཏི་རིན་ཆེན་དོན་གྲུབ། རབ་བྱུང་བཅུ་གཉིས་པ་ནས་བཅུ་གསུམ་
• 7.



པའི་བར་གྱི་མི་སྟེ་སྤྱི་ལོའི་དུས་རབས་བཅོ་བརྒྱད་པའི་ནང་བྱོན་
ཞིང་། དཀའ་སྤྱད་འབད་བརྩོན་གྱིས་མདོ་སྔགས་རིག་གནས་་་
ཀུན་ལ་མཁས་པར་སྦྱངས་པས། དགེ་བཤེས་དཀའ་བཅུ་བའི་་་
མཚན་སྙན་ཐོབ། ཀུན་མཁྱེན་བླ་མ་འཇམ་དབྱངས་བཞད་པའི་
རྡོ་རྗེ་དཔལ་བཟང་བོའི་དངོས་སློབ་ཡིན། །
སི་ཏུ་པཎ་ཆེན། སི་ཏུ་ཆོས་ཀྱི་ཉིན་བྱེད་དེ་མཚན་གཞན་ལ་སི་ཏུ་ཆོས་
ཀྱི་འབྱུང་གནས་ཀྱང་ཟེར། 1700ལོར་འཁྲུངས། བོད་ཀྱི་སུམ་་
རྟགས་དང་། སྙན་ངག སྒྲ་རིག་པ། སྨན། རི་མོ་བཅས་ལ་་་
མཁས་པའི་བཀའ་རྒྱུད་པའི་ཆོས་ལུགས་འཛིན་མཁན་ཞིག་རེད།
1744ལོར་སུམ་རྟགས་འགྲེལ་ཆེན་《མཁས་པའི་མགུལ་རྒྱན་མུ་་་
ཏིག་ཕྲེང་མཛེས་》བརྩམས། 1774ལོར་སྐུ་ཚེའི་མཐར་སོན། །
ཞ་ལུ་ལོ་ཆེན། འདིར་ཞ་ལུ་ལོ་ཙཱ་བ་ཆོས་སྐྱོང་བཟང་བོར་ཟེར། ཁོང་
1444ལོར་གཞིས་རྩེ་ས་ཁུལ་ཞ་ལུར་འཁྲུངས། 1514ལོར་《དག་
ཡིག་ཟ་མ་ཏོག་》མཛད་ནས1529ལོར་བསྐྱར་དུ་ལེགས་བཅོས་་
ཞུ་དག་མཛད། 1529ལོར་དགོངས་པ་རྫོགས། །
དཔལ་ཁང་ལོ་ཙཱ་བ། ཞ་ལུ་ལོ་ཆེན་ཡབ་སྲས་ཀྱི་སློབ་མ་དཔལ་ཁང་ལོ་
ཙཱ་བ་ངག་དབང་ཆོས་ཀྱི་རྒྱ་མཚོ། དུས་རབས་བཅོ་ལྔའི་ནང་བྱོན།
1538ལོར་《དག་ཡིག་ངག་སྒྲོན་》མཛད།
རང་སྐད་སྤྱི་འགྲོས། བོད་ཀྱི་ཡུལ་གྲུ་སོ་སོའི་སྐད་བརྡ་གོ་དཀའ་བ་དེ་
རིགས་འགྲེས་སྤྱི་ཡོངས་ཀྱིས་བོད་རང་སྐད་དུ་གོ་ཐུབ་པར་བྱེད་་་
• 8，



པའི་སྒྲ་གཞུང་སུམ་རྟགས་ལྟ་བུ་དང༌། ཐུན་མོང་གི་གོམས་་་་
འདྲིས་སུ་ཆགས་པའི་སྤྱི་སྐད་ལ།
ཀ་ཙན་དབྱང་གསུམ། སྒྲ་གཞུང་ཀཱ་ལ་པ་དང་། ཙནྡྲ་པ། དབྱངས་
ཅན་སྒྲ་མདོ་བཅས་གསུམ།
མདོ་དང་སྔགས། སངས་རྒྱས་ཆོས་ལུགས་ཀྱི་ལམ་གྱི་བགྲོད་རིམ་མདོ་
དང་གསང་བ་སྔགས་ཀྱི་གྲུབ་མཐའ་ལྟ་བུ་སྟེ། སྡེ་སྣོད་གསུམ་་་་
ལས་མདོ་སྡེ་དང་མདོ་སྔགས་ཀྱི་ཟླས་དབྱེ་བའི་མདོ་སྟེ། ཡུལ་་་་
གང་དུ་གང་ཟག་གང་གི་ཕྱིར་དུ་གསུངས་པ་སྨོས་པས་གནས་དང་།
ཀུན་རྫོབ་དང་དོན་དམ་པའི་བདེན་པའི་མཚན་ཉིད་སྨོས་པས་་་
མཚན་ཉིད་དང་། ཕུང་ཁམས་སྐྱེ་མཆེད་ལ་སོགས་པ་སྨོས་པས་་
ཆོས་དང་། དགོངས་པའི་དོན་ཟབ་མོ་དག་སྟོན་པས་དོན་བཅས་
བཞི་སྨོས་པས་མདོ་སྡེ་ཞེས་བྱའོ། །
རྡོ་རྗེ་ཐེག་པའི་སྒྲུབ་ཐབས་ནང་སྒྲུབ་པ་པོ་རང་གི་ཡིད་ཀྱི་་་
སྣང་བ་ཕལ་བ་ལས་སྐྱོབ་པར་བྱེད་པ་དང༌། ཡི་དམ་འཁོར་་་་་
བཅས་རྣམས་སྐུལ་བར་བྱེད་པའི་ཡི་གེའི་གཟུངས་དང་། ཤེས་་་
རབ་སྟོང་བ་ཉིད་དང་ཐབས་སྙིང་རྗེ་ཆེན་པོ་ཟུང་དུ་འཇུག་པའི་་
སྒོ་ནས་ཡིད་མཚན་རྟོག་ལས་སྐྱོབ་པར་བྱེད་པའི་བདེ་བ་ཆེན་པོའི་
ཡེ་ཤེས་ཏེ། གསང་ཞིང་སྦས་པས་འགྲུབ་ལ། སྣོད་མིན་རྣམས་ཀྱི་
སྤྱོད་ཡུལ་མ་ཡིན་པས་གསང་སྔགས་ཞེས་བྱའོ།།
སྒྲ་སྒྲུབ། ལེགས་སྦྱར་སྐད་ཀྱི་སྒྲ་སྒྲུབ་ཚུལ་ཞིག
• 9 •



ཕྱི་རོལ་བ། ཕྱི་རོལ་མུ་སྟེགས་པ་སྟེ་ནང་བ་སངས་རྒྱས་ཀྱི་ཆོས་ལུགས་་
མིན་པའི་ཆོས་ལུགས་བྱེད་པོ་ཀུན་ལ་ཟེར།
སློབ་དཔོན་ཕྱོགས་གླང་། སློབ་དཔོན་འདི་ཉིད་རྒྱ་གར་ལྷོ་ཕྱོགས་་་་
སེངྒེ་བཀྟ་ཞེས་པར་བྲམ་ཟེའི་རིགས་སུ་སྐུ་འཁྲུངས། སློབ་དཔོན་
དབྱིག་གཉེན་དྲུང་ནས་ཚད་མ་མཁས་པར་སྦྱངས་ཏེ་《ཚད་མ་་་་
ཀུན་བཏུས་》སོགས་མཛད། ཆོས་མང་དུ་མཛད་ལ་མུ་སྟེགས་པ་
མང་བོ་རྩོད་པས་ཕམ་པར་མཛད་ནས་ཚད་མ་གསར་བའི་སྲོལ་་་
བཏོད། ཕལ་ཆེར་དུས་རབས་ལྔ་ནས་དྲུག་པའི་བར་དུ་བྱོན་པ་་་
ཞིག་གོ།
སློབ་དཔོན་ཆོས་ཀྱི་གྲགས་པ། རྒྱ་གར་པཎ་ཆེན་རྒྱན་དྲུག་མཆོག་་་
གཉིས་ཀྱི་ནང་ཚན་སློབ་དཔོན་ཆོས་གྲགས་ནི་རྒྱ་གར་ལྷོ་ཕྱོགས་ཏྲི་
མ་ལ་ཡར་ཟེར་བའི་ཡུལ་དུ་བྲམ་ཟེའི་རིགས་སུ་འཁྲུངས་པ་དང་།
མུ་སྟེགས་ཀྱི་ལྟ་བར་མཁས་པ་ཞིག་ནས་ཕྱིས་སུ་ནང་བའི་ཆོས་ལ་
ཞུགས། 《རྣམ་འགྲེལ་》སོགས་ཚད་མ་སྡེ་བདུན་མཛད་པ་བཅས་
བསྟན་འགྱུར། རྒྱ་གར་པཎ་གྲུབ་རྣམས་ཀྱིས་མཛད་པའི་ནང་བའི་་་་
ཆོས་གཞུང་མདོ་རྒྱུད་དགོངས་འགྲེལ་དང་བཅས་པའི་བསྟན་་་་་
བཅོས་བོད་སྐད་དུ་འགྱུར་རོ་ཅོག་ལ་ཟེར།
རྒྱལ་བོ་གླང་དར་མ། བོད་ཡོངས་གཅིག་གྱུར་ལ་དབང་བསྒྱུར་བའི་་་
བཙན་པོའི་རྒྱལ་རབས་ཀྱི་མཐའ་མཇུག་དར་མ་འུ་དུམ་བཙན་ནི།
• 10 •



ཡབ་བཙན་པོ་ཁྲི་ལྡེ་སྲོང་བཙན་དང་ཡུམ་འབྲོ་བཟའ་ཁྲི་མ་ལོད་
གཉིས་ཀྱི་སྲས་སུ་སྐུ་འཁྲུངས། གླང་དར་མ་ནི་ཁྲི་རལ་བ་དང་།
གཙང་མ་གཉིས་ཀྱི་གཅུང་བོ་ཡིན་ཞིང་འཁྲུངས་ལོ་ཡང་ཀ་ཐོག་
རིག་འཛིན་ཚེ་དབང་ནོར་བུས་མཛད་པའི་《བོད་རྗེ་ལྷ་བཙན་་་
པོའི་གདུང་རབས་ཚིག་ཉུང་དོན་གསལ་》ལས་བཞེད་པ་ལྟར་སྤྱི་
ལོ15བོད་ཤིང་ལུག་ལོར་འཁྲུངས་པར་འདོད། སྤྱི་ལོ843ལོར་་
སྐུ་གཤེགས། ཁོང་གིས་སངས་རྒྱས་བསྟན་པ་བསྣུབས།
རྗེ་བདག་ཉིད་ཆེན་པོ། རྗེ་ཙོང་ཁ་བ་བློ་བཟང་གྲགས་པ། རབ་བྱུང་
དྲུག་པའི་མེ་བྱ་ལོར་(1357)མདོ་སྨད་ཙོང་ཁའི་ཡུལ་དུ་འཁྲུངས།
དགུང་ལོ་བཅུ་དྲུག་སྐབས་དབུས་གཙང་དུ་བྱོན། རིག་གནས་་་་
དང༌། གཞུང་བཀའ་པོད་ལྔ་སོགས་ལ་ཐོས་བསམ་སྒོམ་གསུམ་་་
དང་། མདོ་སྔགས་ཀྱི་བསྟན་པའི་སྡེ་ལ་འདུལ་ཁྲིམས་ཀྱིས་དག་་
ཐེར་ནན་ཏན་མཛད། ས་གླང་ལོར་ལྷ་ལྡན་སྨོན་ལམ་ཆེན་མོ་་་་
བཙུགས། དགའ་ལྡན་དང་བདེ་ཆེན་གསང་སྔགས་མཁར་ཕྱག་་
བཏབ། སེར་འབྲས་དང་། རྒྱུད་གྲྭ་སྟོད་སྨད་འཛུགས་པའི་་་་་
བཀོད་པ་མཛད། ལེགས་བཤད་ཀྱི་གསུང་རྩོམ་རྒྱ་ཆེར་སྤེལ།
རྒྱལ་ཚབ་རྗེ་དང་། མཁས་གྲུབ་རྗེ། དགེ་འདུན་གྲུབ་སོགས་སློབ་
མ་མང་དུ་བསྐྱངས། །
རྒྱལ་ཚབ་དར་མ་རིན་ཆེན། རྗེ་ཙོང་ཁ་བའི་ཞལ་སློབ་རྒྱལ་ཚབ་རྗེ་་་
དར་མ་རིན་ཆེན་ནི་སྤྱི་ལོ1364ལོར་གཙང་མྱང་སྟོད་དུ་འཁྲུངས།
• 11 •



སྤྱི་ལོ1432ལོར་འདས། མདོ་སྔགས་ཀྱི་བརྩམས་ཆོས་པོད་བརྒྱད་
ཙམ་བཞུགས། རྗེ་ཙོང་ཁ་བས་རྒྱལ་ཚབ་ཏུ་བསྐོ་གཞག་གནང་་་
ནས་དགའ་ལྡན་ཁྲི་བ་མཛད།
སྨྲ་བའི་ཉི་མ་མཁས་གྲུབ་དགེ་ལེགས་དཔལ་བཟང་བོ། རྗེ་ཙོང་ཁ་
བའི་ཞལ་སློབ་པཎ་ཆེན་སྐུ་ཕྲེང་དང་བོར་འདྲེན་པ་མཁས་གྲུབ་
རྗེ་དགེ་ལེགས་དཔལ་བཟང་ནི་སྤྱི་ལོ1385ལོར་གཙང་ལ་སྟོད་དུ་
འཁྲུངས། སྤྱི་ལོ1438ལོར་གཤེགས། མདོ་སྔགས་ཀྱི་བརྩམས་་་
ཆོས་པོད་དགུ་ཙམ་བཞུགས། རྒྱལ་ཚབ་རྗེས་དགའ་ལྡན་ཁྲི་བར་
བསྐོ་བཞག་མཛད།
རྗེ་དགེ་འདུན་གྲུབ་པ། རྗེ་ཙོང་ཁ་བའི་ཞལ་སློབ་རྒྱལ་དབང་སྐུ་ཕྲེང་
དང་བོར་འདྲེན་པ་རྒྱལ་བ་དགེ་འདུན་གྲུབ་པ་ནི1891ལོར་་་་་་་
གཙང་དུ་འཁྲུངས། སྤྱི་ལོ1474ལོར་གཤེགས། 1447ལོར་གཙང་
བཀྲས་ལྷུན་དགོན་པ་ཕྱག་བཏབ། བརྩམས་ཆོས་པོད་ལྔ་ཙམ་་་
བཞུགས།
ཆ་བ་ཆོས་ཀྱི་སེང་གེ། གྲོ་ལུང་བ་བློ་གྲོས་འབྱུང་གནས་ཀྱི་སློབ་མ་ཆ་་
བ་ཆོས་ཀྱི་སེང་གེ་ནི་རབ་བྱུང་གཉིས་པའི་ས་མོ་གླང་གི་ལོ་སྟེ་་
1109ལོར་འཁྲུངས་ཤིང་། རབ་བྱུང་གསུམ་པའི་ས་མོ་གླང་གི་ལོ་
སྟེ1169ལོར་གཤེགས། 《ཚད་མ་རྣམ་ངེས་》ལ་སོགས་པའི་་་་་
གཞུང་མང་བོ་ལ་འགྲེལ་བ་བརྩམས། མདོ་སྡེ་བའི་རིགས་པ་ལ་
བསྟེན་པའི་བསྡུས་གྲྭ་ཞེས་པའི་རིགས་ལམ་གྱི་སྲོལ་འབྱེད་པ་པོ་
རྒྱུ་་
• 12 •



ཡིན་ཞིང་། ། ཚད་མའི་བསྡུས་པ་ཡིད་ཀྱི་མུན་སེལ་རྩ་འགྲེལ་ལ་
སོགས་པའི་རང་གཞུང་མང་དུ་བརྩམས།
སུམ་ཅུ་བ། ཐོན་མི་སམ་བྷོ་ཊས་བརྩམས་པའི་ལེའུ་ཕྱི་མ་རྣམས་ཀྱི་རྟེན་
གཞིར་གྱུར་པས་རྩ་བ་དང༌། མཆོད་བརྗོད་དང་རྩོམ་པར་དམ་
བཅའ་བ་དོར་བའི་ལྷག་མ་ཤོ་ལོ་ཀ་སུམ་ཅུ་ཡོད་པས་སུམ་ཅུ་བ་
ཞེས་སམ། མཁས་པ་ལ་ལས་ཀཱ་ལི་སུམ་ཅུའི་བརྗོད་བྱ་གཙོ་བོར་
སྟོན་པས་དེ་སྐད་ཅེས་བཏགས་པར་བཤད། །
རྟགས་འཇུག སྔོན་འཇུག་དང་རྗེས་འཇུག་རྣམས་ཀྱི་འཇུག་ཚུལ་ཏེ་་་་
གང་ལ་འཇུག་པ་དང༌། གང་གིས་འཇུག་པ། ཇི་ལྟར་འཇུག་པ།
ཅིའི་ཕྱིར་འཇུག་པ་རྣམས་ཀྱི་དོན་དང་བྱ་བྱེད་ལས་གསུམ་གྱི་དབྱེ་
བ་གསལ་བར་སྟོན་པའི་བསྟན་བཅོས་ཐུ་མི་སམ་བྷོ་ཊ ས་བརྩམས་
པ་དེ་ཡིན།
དགག་གཞག་སྤོང་གསུམ། གཞན་གྱི་བཤད་ཚུལ་མི་འཐད་པར་་་་་
དགག་པ་རྒྱག་པ་དང་། རང་གི་ལྟ་ཚུལ་འཐད་ལྡན་དུ་གཞག་་་་
པའམ་སྒྲུབ་པ། སྒྲུབ་ཚུལ་དེ་ལ་གཞན་གྱི་རྩོད་བྲལ་ཡིན་ན་རྩོད་
པ་སྤོང་བ་ཟེར།
བེའུ་བུམ། མན་ངག་མང་བོ་ཕྱོགས་བསྒྲིགས་བྱས་པའི་གླེགས་བམ་ཆུང་
ངུའི་རིགས་ཀྱི་དཔེ་ཆ།
དུས་འཁོར་རྒྱུད། ཡི་དམ་གྱི་ལྷ་དུས་ཀྱི་འཁོར་ལོའི་སྔགས་ཀྱི་རྒྱུད་ལུང་
མན་ངག་གི་གཞུང་།
• 13 •



དཀྱིལ་འཁོར། གཙོ་འཁོར་དང་། ལྷ་ཁང་ངམ་གཞལ་ཡས་ཁང་གི་་་་
དཔེ་རིས།
རྣམ་དབྱེ། བརྗོད་དོན་ཕན་ཚུན་མ་འདྲེས་པར་སོ་སོར་འབྱེད་པར་་་་
བྱེད་པའི་སྒྲའམ་རྐྱེན་ཏེ། བོད་ལ་རྣམ་དབྱེ་བདུན་ཡོད་དེ། ངོ་བོ་
ཙམ་བརྗོད་པ་དང་། ལས་སུ་བྱ་བ། བྱེད་སྒྲ། དགོས་ཆེད།
འབྱུང་ཁུངས་འབྲེལ་སྒྲ། གནས་གཞི་བཅས་བདུན་པོའོ།།
ཚིག་ཕྲད། མིང་གཉིས་སམ་དུ་མ་ལྷན་དུ་མ་སྦྲེལ་བའི་ཚེ་བར་དུ་་་་་་
འཚམས་སྦྱོརའམ། དོན་གསལ་བ་ལ་ཕན་འདོགས་པའི་སྒྲའི་་་་
རྣམ་པ་སྟེ་རང་དབང་ཅན་དང་གཞན་དབང་ཅན་གཉིས་སུ་ཕྱེ་་་
ཡོད།
ཡུལ་ཐབས། ཡོངས་ཁྱབ་ཀྱི་ངེས་སྲོལ་དུ་མ་གྲུབ་པར་རང་ས་གནས་ཀྱི་
དམིགས་བསལ་ཡུལ་སྲོལ་གྱི་ཐབས་ཤེས།
ཕྱི་ཐབས། རང་ཡུལ་གྱི་བྱེད་ཐབས་མ་ཡིན་པར་ལུང་བ་གཞན་གྱི་་་་་་ །
ཐབས་ཤེས་ལ་ཕྱི་ཐབས་ཞེས་ཟེར་རོ།།
གཡུ་ཐོག་གསར་རྙིང་། ] གཡུ་ཐོག་རྙིང་མ་ཡོན་ཏན་མགོན་པོ་ནི་སྤྱི་
ལོ790ལོར་འཁྲུངས་ཞིང་། ཆོས་རྒྱལ་ཁྲི་སྲོང་ལྡེ་བཙན་གྱི་བླ་སྨན་
པ་ཆེན་པོ་མཛད། སྨན་གཞུང་རྒྱུད་བཞི་བཅས་མཛད། གཡུ་
ཐོག་གསར་མ་ཡོན་ཏན་མགོན་པོ་ནི་གཡུ་ཐོག་རྙིང་མ་ཡོན་ཏན་་་
མགོན་པོའི་གསུང་རྒྱུད་འཛིན་མཁན་ཡིན་ཞིང་། གཡུ་ཐོག་པའི་
མི་རབས་བཅུ་གསུམ་པ་སྟེ་སྤྱི་ལོ1026ལོར་སྐུ་འཁྲུངས། གཡུ་་་་
• 14 •



ཐོག་པའི་མཛད་མཇུག་རྣམས་རྗེ་འདི་ཉིད་ཀྱིས་གྲུབ་པར་མཛད་
དེ་དགུང་ལོ་བདུན་ཅུ་དོན་དྲུག་ཐོག་དགོངས་པ་རྫོགས། །
བྱང་ཟུར། བོད་ཀྱི་སྨན་པ་མཁས་ཅན་བྱང་པ་བ་དང་ཟུར་མཁར་བ་སྟེ་
བྱང་པ་རྣམ་རྒྱལ་གྲགས་བཟང་ནི་རབ་བྱུང་བདུན་པའི་ཤིང་ཕག་
ལོར་གཙང་ངམ་རིང་གི་རྒྱལ་སྡེ་ཆེན་པོར་འཁྲུངས། དགུང་ལོ་་་
བཅུའི་ཐོག་པཎ་ཆེན་ནགས་ཀྱི་རིན་ཆེན་དང་བོ་དོང་ཕྱོགས་ལས་
རྣམ་རྒྱལ་སོགས་ཡོངས་འཛིན་མང་བོར་བསྟེན་ནས་མདོ་སྔགས་་
དང༌། ལྷག་པར་གསོ་བ་རིག་པ་ལ་མཁས་པར་སྦྱངས། གསོ་་་་
རིག་པའི་སྐོར་ལ་ཡན་ལག་བརྒྱད་པ་ཐམས་ཅད་ཀྱི་སྙིང་བོ་བསྡུས་
པ་ཡིད་བཞིན་ནོར་བུ་བྱ་བའི་བསྟན་བཅོས་ལེའུ་བརྒྱ་དང་ཉི་ཤུ་་
ཡོད་པ་དང་། རྩ་རྒྱུད་དང་བཤད་རྒྱུད། ཕྱི་མ་རྒྱུད་ཀྱི་དཀའ་་་་
འགྲེལ་སོགས་མང་དུ་མཛད། མི་ཡི་ཉི་མ་མཐོང་བ་དོན་ལྡན་་་་་
སོགས་སློབ་མ་མང་བོ་བསྐྱངས། དགུང་ལོ་བརྒྱད་ཅུ་རྩ་གཅིག་་་
བར་དུ་འགྲོ་བའི་དོན་མཛད། ཟུར་མཁར་མཉམ་ཉིད་རྡོ་རྗེ་ནི་་
རབ་བྱུང་བདུན་པའི་ས་ལུག་ལོར་ཤར་དྭགས་པོའི་ས་ཆ་ལ་ཐོག་་
ཟུར་མཁར་དུ་འཁྲུངས་ཤིང་། ཐུན་མིན་དང་ཐུན་མོང་གི་རིག་་
གནས་སྤྱི་དང་བྱེ་བྲག་གསོ་བ་རིག་པ་རྩལ་དུ་ཐོན་པ་སྦྱངས་ཏེ།
དཔལ་ལྡན་རྒྱུད་བཞིའི་འགྲེལ་བ་མང་དུ་མཛད། ཤར་ཕྱོགས་་་་་
མངོན་དགའ་ཞེས་བྱར་གཉལ་ལོར་བྱར་གསུམ། ཨེ་ཉང་ཀོང་་་
གསུམ་བཅས་ཀྱི་སྨན་པ་ཐམས་ཅད་བསྡུས་ཏེ་རིན་ཆེན་འཁྲུངས་
15 •



དཔེའམ་སྨན་ངོ་གསལ་བྱེད། རོ་སྐོར་ལྕགས་ཀྱི་ཕྲེང་བ། བདུད་
རྩིའི་གཏེར་མཛོད་སོགས་སྨན་གྱི་རོ་དང་། ནུས་པ། ཞུ་རྗེས།
ངོ་བོ། ངེས་ཚིག བྱེད་ལས་བཅས་གཏན་ལ་འབེབས་པའི་་་་་
བསྟན་བཅོས་བརྩམས་པས་གྲགས་པ་ཆེ།
བེ་སྔོན། སྡེ་སྲིད་སངས་རྒྱས་རྒྱ་མཚོས་མཛད་པའི་སྨན་གཞུང་གི་་་་་་
འགྲེལ་བ། །
མན་ངག་ལྷན་ཐབས། ཤེས་བྱ་གང་ཞིག་མྱུར་ཏུ་རྟོགས་པའི་ཐབས་
ཁྱད་པར་ཅན་སྟོན་པའི་བཤད་པའམ་གཞུང་དེ་ལ་མན་ངག་ཅེས་
དང་། དེ་ལ་མན་ངག་གི་ཟུར་རྒྱན་ནམ་ཁ་སྐོང་དུ་བྱས་པ་བཅས་
ལ་མན་ངག་ལྷན་ཐབས་ཟེར། །
ཟིན་ཏིག ཟིན་བྲིས་ཀྱི་སྙིང་བོ་ཕྱོགས་བསྡུས། འདིར་ཡོན་ཏན་རྒྱ་་་་
མཚོས་མཛད་པའི་ནད་བཅོས་ཐབས་ཀྱི་ལག་ལེན་གསལ་བར་་་་་
བཀོད་པའི་སྨན་གཞུང་གཅེས་བཏུས་ཤིག
ལྷ་རྗེ། སྔོན་བོད་ཀྱི་ཆོས་རྒྱལ་ཁྲི་སྲོང་ལྡེ་བཙན་གྱིས་སྨན་པ་རྣམས་ལ་་་
གནང་བའི་གོ་ཐོབ་ཀྱི་མཚན་སྙན་ཞིག་སྟེ། ལྷའམ་རྗེ་བོས་ཀྱང་
བཀུར་ཕྱིར་སྨན་པ་ལ་ལྷ་རྗེ་ཞེས་ཟེར། །
གནད་དུ་འགྲོ་བ། འཁྲུལ་བ་མེད་པར་ཐད་ཀར་གནད་དུ་འཁེལ་བའི་
དོན་ཏེ། ནད་ཐོག་སྨན་འཁེལ། རྣག་ཐོག་གཙག་འཁེལ་སོགས་
དང་སྐད་ཆ་གནད་འཕིགས་པར་བཤད་པ་ལྟ་བུ།
ཕར་ཕྱིན། ཕ་རོལ་ཏུ་ཕྱིན་པ་སྟེ། ཐེག་ཆེན་གྱི་བསྒྲུབ་པའི་བསླབ་བྱ་་
• 16 •



གང་ཞིག་ཁྱད་ཆོས་བཞི་ལྡན་གྱི་ཕྱིན་དྲུག་གིས་བསྡུས་པའི་དགེ་བ་
མཐའ་དག་སྒྲུབ་པའི་སེམས་པ་མཚུངས་ལྡན་དང་བཅས་པའོ། །
དེ་ནི་འཇིག་རྟེན་པ་དང་ཉན་རང་གི་དགེ་བ་ཀུན་ལས་ཕུལ་དུ་་་
བྱུང་བས་ཕར་ངོས་སུ་སོང་བའམ་ཕ་མཐར་སོན་པའོ། །འདིར་་་
གཞུང་བཀའ་པོད་ལྔའི་ཡ་གྱལ་ཤེས་རབ་ཀྱི་ཕ་རོལ་ཏུ་ཕྱིན་པའི་
མན་ངག་གི་བསྟན་བཅོས་མངོན་པར་རྟོགས་པའི་རྒྱན་ཞེས་པའི་
གཞུང་གི་མིང་དེའོ། །
དབུ་མ། དཀྱིལ་མ། (ིའཇིག་རྟེན་ན་མཐའ་དོར་བའི་དཀྱིལ་ལ་་་
དབུས་ཞེས་པ་དང་འདྲ་བར་ཡོད་མེད་ལ་སོགས་པའི་མཐའ་་་་་་
གཉིས་སྤངས་པས་དབུས་ཉིད་དབུ་མའོ། །འདིར་གཞུང་བཀའ་་་
པོད་ལྔའི་ཡ་གྱལ་ཟབ་མོ་སྟོང་བ་ཉིད་ཀྱི་རྣམ་གཞག་སྟོན་པའི་་་་
གཞུང་ལུགས་ལ་གོ།
མཛོད། ཆོས་མངོན་པ་མཛོད་དེ་གཞུང་པོ་ཏི་ལྔའི་ཡ་གྱལ། སློབ་་་་་
དཔོན་དབྱིག་གཉེན་གྱིས་མཛད་པའི་ཚིག་ལེའུར་བྱས་པའི་ཐེག་་་
དམན་གྱི་མངོན་པའི་གཞུང་གི་རྩ་བ་གནས་བརྒྱད་ཀྱི་རང་བཞིན་
ཅན་ལ་ཟེར། །
འདུལ་བ། གཞུང་བཀའ་པོད་ལྔའི་ཡ་གྱལ་ཏེ། ལྷག་པ་ཚུལ་ཁྲིམས་ཀྱི་
བསླབ་པ་ཆོས་སྒོར་ཞུགས་པའི་དགེ་བསྙེན་དང་། རབ་བྱུང་དགེ་
ཚུལ། དགེ་སློང་རྣམས་ཀྱི་བསླབ་ཁྲིམས་བརྗོད་བྱའི་གཙོ་བོར་་་
བྱས་ནས་སྟོན་པའི་སྡེ་སྣོད་ལ་ཟེར་ཞིང་བཀའ་འགྱུར་གྱི་ནང་་་་་
• 17 •



འདུལ་བ་ལུང་སྡེ་བཞི་ལ་པོད་བཅུ་གསུམ་ཡོད།
ཏིང་ངེ་འཛིན། (སམཱདྷི)ཡང་དག་པར་འཛིན་པ་སྟེ་བརྟག་པའི་་་་་་
དངོས་པོའམ་དམིགས་པ་ལ་སེམས་རྩེ་གཅིག་སྦྲེང་ཆགས་སུ་་་་་
འཛིན་པའི་སེམས་བྱུང་སྟེ། བསམ་གཏན་གྱི་གནས་ལ་བྱ།
རྣམ་ཐར། ལམ་བདེན་ལ་ཉམས་ལེན་མཐིལ་ཕྱིན་པ་བྱས་ཏེ། ཀུན་་་
འབྱུང་རྩ་བ་ནས་སྤངས་པས། སྡུག་བདེན་གྱི་སྡུག་བསྔལ་མ་ལུས་
པ་ལས་ཐར་བའི་རིམ་པ་སྟོན་པ་ལ་རྣམ་ཐར་ཞེས་བརྗོད།
འདིར་སྐྱེས་བུ་དམ་པའི་མཛད་སྤྱོད་ལོ་རྒྱུས་ཀྱི་གཞུང་ངམ་རྟོགས་
པ་བརྗོད་པའི་བསྟན་བཅོས་ལ་གོ་བར་བྱ།
ཁམས་ཀྱི་རབ་དབྱེ་བ། འབྱུང་བའི་ཁམས། ས་བོན་གྱི་ཁམས།
རིགས་དང་ཡུལ་སོགས་ཀྱི་ནང་ཚན་གྲུབ་ཚུལ་གྱི་དབྱེ་བ་འབྱེད་་་
སྟངས་ལ།
སྙན་ངག རིག་གནས་ཆུང་བ་ལྔའི་ཡ་གྱལ། རྣ་བར་སྙན་ཞིང་ཡིད་་་་
འཕྲོག་པའི་རྗོད་བྱེད་ཚིག་གི་སྦྱོར་བ་ཚིགས་བཅད་དང་ཚིག་ལྷུག
སྤེལ་མ་གང་རུང་གི་སྒོ་ནས་བརྩམས་པའི་སྙན་ཚིག་ལ་ཟེར། །
སྡེབ་སྦྱོར། རིག་གནས་ཆུང་བ་ལྔའི་ཡ་གྱལ་ཞིག་སྟེ། ཚིགས་བཅད་་་
རྩོམ་ལུགས་སོགས་ཡི་གེའི་སྦྱོར་བ་དང་། ལེགས་སྦྱར་གྱི་ཡི་གེའི་ལྕི་
ཡང་སྤེལ་བའི་རྩོམ་ཚུལཾ་གྱི་གཞུང་ཞིག
མངོན་བརྗོད། རིག་གནས་ཆུང་བ་ལྔའི་ཡ་གྱལ་ཞིག་སྟེ། མིང་གི་་་་་
འདོགས་ཚུལ་དང་། འཇུག་ཚུལ་མིང་གི་རྣམ་གྲངས་སོགས་ཀྱི་་་
• 18 •



རྣམ་གཞག་རྣམས་གསལ་བར་སྟོན་པའི་རིག་པའོ།
ཟློས་གར། རིག་གནས་ཆུང་བ་ལྔའི་ཡ་གྱལ་ཏེ། ངག་ནས་གླུ་ཚིག་ཟློས་
ཤིང་ལག་པས་རོལ་མོ་འཁྲོལ་བ། ལུས་གྱིས་གར་འཁྲབ་ཅེས་པ་་
དང་། སྔོན་བྱུང་གི་གཏམ་ལྟ་བུའི་གཟུགས་སུ་བྱས་ཏེ་སྐད་་་་་
རིགས་སོ་སོའི་རྗོད་བྱེད་རྣམས་ཉེ་བར་དྲངས་པའི་གླུ་ཟློས་ཤིང་
གར་བྱེད་པ་ལ་བྱ། །
སྐར་རྩིས། རིག་གནས་ཆུང་བ་ལྔའི་ཡ་གྱལ་ཞིག་སྟེ། གཟའ་སྐར་དུས་
ཚིགས་སོགས་བརྩི་ཚུལ་གྱི་རིག་གཞུང་།
དཔག་བསམ་འཁྲི་ཤིང་། སྟོན་པའི་འཁྲུངས་རབས་སྙན་ངག་དང་་་་
སྦྱར་བའི་ཡལ་འདབ་བརྒྱ་རྩ་བརྒྱད་དུ་བྱས་པ་རྒྱལ་བོ་དགེ་བའི་་
དབང་བོས་མཛད་པ་རྒྱ་གཞུང་བོད་ཡིག་ཏུ་བསྒྱུར་བའི་གཞུང་།
སྐྱེས་རབས་སོ་བཞི་བ། སྔོན་བྱུང་སྟོན་པའི་རྣམ་ཐར་བསྟན་པའི་་་་་
གཞུང་ཞིག་སྟེ་སྔར་རྒྱ་གར་གྱི་སློབ་དཔོན་དཔའ་བོས་མཛད་པ།
ཀུན་གཟིགས་ལྔ་བ་ཆེན་པོ། རྒྱལ་དབང་སྐུ་ཕྲེང་ལྔ་བ་ངག་དབང་བློ་
བཟང་རྒྱ་མཚོ་མཆོག་རབ་བྱུང་བཅུ་བའི་མེ་སྦྲུལ་ལོ་སྟེ་སྤྱི་ལོ་་
1617ལོར་ལྷོ་ཁ་འཕྱོངས་རྒྱས་འཕྱིང་བ་སྟག་རྩེར་སྐུ་འཁྲུངས།
རབ་བྱུང་བཅུ་གཅིག་པའི་ཆུ་ཁྱི་ལོ་སྟེ་1682ལོར་བདེ་བར་གཤེགས།
ཁོང་གིས་མདོ་སྔགས་གསར་རྙིང་དང་། ཐ་སྙད་རིག་གནས་་་་་
མཐའ་དག་ལ་སྦྱངས་ཏེ་བསྟན་བཅོས་ཆེས་མང་བོ་མཛད་པ་དང་།
སྙན་འགྲེལ་དབྱངས་ཅན་དགྱེས་གླུ་སོགས་གསུང་རྩོམ་མང་བོ་་་་
• 19 •



ཡང་མཛད་ཡོད།
སྡེབ་སྦྱོར་རིན་ཆེན་འབྱུང་གནས། སློབ་དཔོན་ཤནྟི་བས་མཛད་པའི་
ལེགས་སྦྱར་གྱི་ཡི་གེ། ལྕི་ཡང་སོགས་ཕན་ཚུན་བསྡེབས་ནས་ཚིག་
སྦྱོར་ལེགས་པར་སྟོན་པའི་གཞུང་ཞིག
བྲིཏྟ་དང་ཛཱ་ཏི། ཡི་གེ་བགྲང་བ་བྲྀཏྟ་དང་ཕྱི་མོ་བགྲང་བ་ཛཱ་ཏི་སྟེ་་་་་
ལེགས་སྦྱར་སྐད་ལས་ཚིག་གི་སྡེབ་སྦྱོར་སྒྲིག་ཚུལ་ཞིག
ཡི་གེ་འཇམ་པ། ཡི་གེ་ཀློག་པའི་སྒྲའི་སྐྱེ་གནས་སོགས་ཀྱི་རྩོལ་བ་ཡང་
བའི་རིགས་ལ་འཇམ་པའི་ཡི་གེ་དང་། རྩོལ་བ་ལྕི་བའི་རིགས་ལ་
ཡི་གེ་རྩུབ་པ་སྟེ། དེ་རྣམས་རྟགས་འཇུག་གི་སྒྲའི་དབྱེ་ཚུལ་གྱིས་
མཚོན་པའོ།། །
མངོན་བརྗོད་མཁས་པའི་རྣ་རྒྱན། མངོན་བརྗོད་ཀྱི་བསྟན་བཅོས་་་
མཁས་པའི་རྣ་རྒྱན་ཞེས་པ་སྡེ་བ་རིན་སྤུངས་པ་ངག་དབང་འཇིག་
རྟེན་དབང་ཕྱུག་གྲགས་པས་རབ་བྱུང་བཅུ་བའི་ལྕགས་མོ་སྦྲུལ་གྱི་
ལོ་ལ་མཛད་པའི་མངོན་བརྗོད་ཀྱི་བསྟན་བཅོས་ཤིག
ཁྱབ་འཇུག འཇིག་རྟེན་པའི་ལྷ་ཁྱབ་འཇུག་གམ། གཟའ་སྐར་གྱི་མིང་
ལས་བྱུང་བའི་གཟའ་རཱ་ཧུ་ལ། །
རཱ་མ་ཎའི་གཏམ་རྒྱུད། སྔར་རྒྱ་གར་གྱི་ལོ་རྒྱུས་ཐོག་གྲགས་པའི་རྒྱལ་
བོ་ཤིང་རྟ་བཅུ་བའི་བུ་དགའ་བྱེད་རཱ་མཱ་ན་ཞེས་སྟོབས་རྩལ་་་་་
འགྲན་ཟླ་མེད་པ་ཞིག་བྱུང་བར་གྲགས། དེའི་གཏམ་རྒྱུད་ནི་་་་
ཀུན་མཁྱེན་འཇིགས་མེད་དབང་བོས་ཀི་ཏ་ཀའི་ཕྲེང་མཛེས་ཀྱི་་
• 20 •



རྣམ་བཤད་ཚིག་དོན་གསལ་བ་ཞེས་པའི་ནང་དུ་ཁུངས་ལྡན་་་་་
མདོར་བསྡུས་ཤིག་གསུངས་ཡོད། གཞན་ཡང་རྗེ་ཙོང་ཁ་བའི་་་
སློབ་མ་མཁས་ཆེན་གྲས་ལས་ཞང་ཞུང་བ་ཆོས་དབང་གྲགས་་་་
པས་རྒྱལ་བོ་རཱ་མཱ་ཎའི་གཏམ་རྒྱུད་ལས་བརྩམས་པའི་སྙན་ངག་
གི་རྩོམ་རཱ་མཱ་ཎའི་རྟོགས་བརྗོད་ཅེས་པ་ཞིག་ཀྱང་ཡོད་དོ།།
སྲོང་བཙན་སྒམ་པོ། གནམ་རི་སྲོང་བཙན་དང་ཚེ་སྤུང་བཟའ་གཉིས་
ཀྱི་སྲས། བོད་རྒྱལ་གདུང་རབས་སོ་གསུམ་པ་འདིའི་རིང་ལ་པོ་་
ཏ་ལའི་རི་ལ་ཕོ་བྲང་བརྩིགས། བོད་ཡིག་ངེས་སྲོལ་ཅན་དུ་་་་་
གཏན་འཁེལ་བྱས་པ་དང་སངས་རྒྱས་ཀྱི་ཆོས་ཐོག་མར་བོད་ཡིག་
ཏུ་བསྒྱུར། བཀའ་ཡི་ཁྲིམས་ཡིག་ཆེན་མོ་དྲུག་མཛད། ལྷ་ཆོས་་་
དགེ་བ་བཅུ་དང༌། མི་ཆོས་གཙང་མ་བཅུ་དྲུག་གི་སྲོལ་བཙུགས་
ནས་རྒྱལ་སྲིད་བཟུང་། བལ་བཟའ་ཁྲི་བཙུན་ཁབ་ཏུ་བཞེས།
ལྕགས་གླང་ལོར་རྒྱ་བཟའ་ཝུན་ཤིང་ཀོང་ཇོ་བཙུན་མོར་བཞེས།
ར་ས་འཕྲུལ་སྣང་གི་གཙུག་ལག་ཁང་དང༌། ར་མོ་ཆེ་ཞེས་པའི་་་
གཙུག་ལག་ཁང་བཞེངས། རྗེ་འདི་དང་རྨོངས་བཟའ་གཉིས་ལ་
སྲས་གུང་རི་གུང་བཙན་འཁྲུངས། ཡང་ཡབ་རྗེའི་གོང་དུ་འདས་
པས་རྒྱལ་ས་དབོན་སྲས་མང་སྲོང་མང་བཙན་ལ་བསྐུར། དེ་དག་
གི་ལོ་ཚིགས་སྐོར་ལ་བཞེད་པ་མི་འདྲ་བ་ཁ་ཤས་ཡོད།
ཁྲི་སྲོང་ལྡེ་བཙན། ཁྲི་ལྡེ་གཙུག་བརྟན་མེས་ཨག་ཚོམ་དང་རྒྱ་བཟའ་་་
གྱིམ་ཤིང་ཀོང་ཇོ་གཉིས་ཀྱི་སྲས། བོད་རྒྱལ་གདུང་རབས་སོ་་་་
• 21 •



བརྒྱད་པ་ཡིན། མཁན་པོ་བོདྷི་ས་ཏྭ་དང་སློབ་དཔོན་པདྨ་་་་
འབྱུང་གནས་གཉིས་སྤྱན་དྲངས་ཏེ། བསམ་ཡས་གཙུག་ལག་་་་
ཁང་ཆེན་མོ་བཞེངས་པ་དང་བཀའ་མདོ་རྒྱུད་མང་བོ་བོད་སྐད་
དུ་བསྒྱུར། སད་མི་མི་བདུན་གྱིས་མགོ་བྱས་འབངས་སུམ་བརྒྱ་་
རབ་ཏུ་བྱུང་ནས་དགེ་འདུན་གྱི་སྡེ་བཙུགས། ཏ་ཟིག་དང་ཟ་་་
ཧོར། ཐང་རྒྱལ་རབས་བཅས་ལ་དམག་བརྒྱབ། ཕྱིས་རྒྱ་བོད་་་
ཕན་ཚུན་མཐུན་འགྲིག་བྱས་ནས་ཐང་ཐའེ་ཙུང་ཁྲི་ལོ་བཞི་བ་ཆུ་
ཕག་ལོར་ཙེང་ཤུ་ཧུན་དུ་མནའ་ག ཅིགས་བྱས་པ་སོགས་མཛད་་
པ་མང་དུ་མཛད། མེས་དབོན་རྣམ་གསུམ་དང་མཁན་སློབ་ཆོས་
གསུམ་གྱི་ཡ་གྱལ་ཡིན། །
ཀླུ་ཀུན་ཏུ་དགའ་བའི་ཟློས་གར། རྗེ་བོ་དཔལ་ལྡན་དགའ་བའི་ལྷས་
མཛད་པའི་གནའ་བོའི་རྒྱ་གར་གྱི་ཟློས་གར་ཞིག
འཇིག་རྟེན་ཀུན་ཏུ་དགའ་བའི་ཟློས་གར བྷ་ར་ཏ་དང་སློབ་དཔོན་
ཙནྡྲ་གོ་མིས་མཛད་པའི་གནའ་བོའི་རྒྱ་གར་གྱི་ཟློས་གར་ཞིག
བྷ་ར་ཏ། ཟློས་གར་གྱི་གཞུང་ཞིག་གི་སྐད་དོད། །
ས་རིས། རྩིས་གཞོང་གི་ས་ཐལ་ལ་བྲིས་པའི་ཨང་ཀི་དང་ཡི་གེ་དང་།
རྩིས་ཞོ་ཤིང་བྱང་ནག་རྩི་ཅན་ལ་ཀ་རག་ཞིབ་མ་བཏང་བའི་སྟེང་
རྒྱུ་སྐར་གྱིས་འགྲོས་སོགས་གསལ་བའི་རྩིས་ཀྱི་ས་རིས་འབྲི་ཚུལ།
རྣམ་འགྲེལ། སློབ་དཔོན་ཕྱོགས་གླང་གི་《ཚད་མ་ཀུན་བཏུས》ཀྱི་་་་་་
དགོངས་དོན་ཕྱིན་ཅི་མ་ལོག་པར་ཡང་དག་པར་འགྲེལ་བ་རྒྱས་པ་
• 22 •



མཛད་པའི་བསྟན་བཅོས་《ཚད་མ་རྣམ་འགྲེལ》ཏེ་སློབ་དཔོན་་་་
ཆོས་གྲགས་ཀྱིས་མཛད། །
སློབ་ཚན་ལྔ་བ། ཤེས་བྱའི་རྣམ་གྲངས་བཤད་པ།
ཤེས་བྱ། བློའི་ཡུལ་དུ་བྱ་རུང་བ་སྟེ་བློ་སྤྱིའི་ཡུལ་དུ་བྱ་རུང་བའི་འཇིག་
རྟེན་གྱི་ཤེས་པར་བྱ་བའི་ཆོས་ཡོད་དོ་ཅོག་
ཡོད་པ། ཚད་མས་དམིགས་པ་སྟེ་ཀ་བུམ་ལ་སོགས་པའི་ཆོས་རྣམས་བློ་
ཚད་མས་ཡོད་པར་དམིགས་པའོ།།
གཞལ་བྱ། ཚད་མས་རྟོགས་པར་བྱ་བ་སྟེ། ཤེས་བྱའི་ཆོས་ཐམས་ཅད་
ཚད་མས་དངོས་སུ་རྟོགས་པར་བྱ་བའམ་ཤུགས་སུ་རྟོགས་པར་་་་
བྱའོ།།
གཞི་གྲུབ། ཚད་མས་གྲུབ་པ་སྟེ་ཤེས་བྱ་ཆོས་ཅི་རིགས་ཡོད་མེད་དང་་་་
ཡིན་མིན་སོགས་བློ་ཚད་མས་བརྟགས་ནས་དེ་ལྟར་གྲུབ་པའོ།།
རྟག་པ། ཆོས་དང་སྐད་ཅིག་མ་མ་ཡིན་པའི་གཞི་མཐུན་པ་སྟེ་རྒྱུ་རྐྱེན་་
གྱིས་མ་བསྐྱེད་ཅིང་འཕོ་འགྱུར་མེད་པ་ནམ་མཁའ་ལྟ་བུའོ།།
བརྟན་པའམ་འགྱུར་བ་མེད་པ་དང་རྒྱུན་དུ་མི་ཉམས་པའམ་རྒྱུན་
མི་འཆད་པའི་དོན།
དངོས་པོ། དོན་བྱེད་ནུས་པའི་གཟུགས་ཤེས་ལྡན་མིན་པའི་འདུ་བྱེད་་་
རྣམས་ལ།
•23 •



མིག་དབང་། རང་འབྲས་མིག་ཤེས་ཀྱི་ཐུན་མོང་མ་ཡིན་པའི་བདག་་་
རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅན་དྭངས་
རྣ་དབང༌། རང་འབྲས་རྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་་་
བྱེད་པའི་རིགས་སུ་གནས་པའི་ནང་གི་གཟུགས་ཅན་དྭངས་པ། །
སྣ་དབང་། རང་འབྲས་སྣ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་་་
བྱེད་པའི་རིགས་སུ་གནས་པའི་ནང་གི་གཟུགས་ཅན་དྭངས་པ།
ལྕེ་དབང་། རང་འབྲས་ལྕེ་ཤེས་ཀྱི་ཐུན་མོང་མ་ཡིན་པའི་བདག་རྐྱེན་་་
བྱེད་པའི་རིགས་སུ་གནས་པའི་ནང་གི་གཟུགས་ཅན་དྭངས་པ། །
ལུས་དབང་། རང་འབྲས་ལུས་ཤེས་ཀྱི་ཐུན་མོང་མ་ཡིན་པའི་བདག་་་
རྐྱེན་བྱེད་པའི་རིགས་སུ་གནས་པའི་ནང་གི་གཟུགས་ཅན་དྭངས་
གཟུགས་ཀྱི་སྐྱེ་མཆེད། ཕྱིའི་སྐྱེ་མཆེད་དྲུག་གི་ནང་གསེས་ཤིག་སྟེ་མིག་
ཤེས་ཀྱི་གཟུང་བྱ་དེ་མིག་ཤེས་ཀྱི་ཡུལ་དུ་གྱུར་པ་དབྱིབས་དང་ཁ་་
དོག་གིས་བསྡུས་པའི་གཟུགས་ལ་ངེས་པར་བྱ། །
སྒྲའི་སྐྱེ་མཆེད། ཕྱིའི་སྐྱེས་མཆེད་དྲུག་གི་ནང་གསེས་ཤིག་སྟེ་རྣ་ཤེས་ཀྱི་
མཉན་བྱ་དེ་ཟིན་པའི་འབྱུང་བ་ལས་གྱུར་པ་དང་། མ་ཟིན་པའི་
འབྱུང་བ་ལས་གྱུར་པའི་སྒྲ་རྣམས་སོ།།
དྲིའི་སྐྱེ་མཆེད། ཕྱིའི་སྐྱེ་ཆེད་དྲུག་གི་ནང་གསེས་ཤིག་སྟེ་སྣ་ཤེས་ཀྱི་་་་
མྱོང་བྱའམ་གཟུང་བྱ་སྟེ་ཙན་དན་གྱི་དྲི་ལྟ་བུའོ།།
• 24 .



རོའི་སྐྱེ་མཆེད། ཕྱིའི་སྐྱེ་མཆེད་དྲུག་གི་ནང་གསེས་ཤིག་སྟེ་ལྕེ་ཤེས་ཀྱི་
མྱོང་བྱ་དེ་ཡིན།
རེག་བྱའི་སྐྱེ་མཆེད། ཕྱིའི་སྐྱེ་མཆེད་དྲུག་གི་ནང་གསེས་ཤིག་སྟེ་ལུས་་་
ཤེས་ཀྱི་མྱོང་བྱ་དེ་ཚ་བ་དང་། གྲང་བའི་རེག་བྱ་ལྟ་བུའོ།།
སྐྱེ་མཆེད། སེམས་དང་སེམས་བྱུང་རྣམས་སྐྱེ་ཞིང་འཕེལ་བའི་སྒོར་གྱུར་
པའམ། གཟུང་འཛིན་གྱི་སྒོ་ནས་རྣམ་ཤེས་ཡུལ་ལ་སྐྱེ་བ་དང་་་་
མཆེད་པར་གྱུར་པའི་གནས། །
བུམ་པ་ཆོས་ཅན། བུམ་པ་རྩོད་གཞིར་བཟུང་ནས་རྩོད་ཚིག་འདྲེན་པ།
དེའི་རྒྱུ་མཚན་གྱིས་ཆོས་ཅན་དང་། རྩོད་གཞི་གཉིས་དོན་གཅིག
ཡིན་པར་ཐལ། ཡིན་པར་འགྱུར་ཞེས་པའམ་ཡིན་དགོས་པར་གྱུར་་་་་
ཞེས་པའི་དོན། །
ཡིན་པའི་ཕྱིར། ཡིན་པའི་སྟབས་ཀྱིས་ཞེས་པའི་དོན།
འཁོར་གསུམ། རྟགས་གསལ་རྩོད་གཞི་གསུམ་གའི་སྟེང་ནས་ཁྱེད་རང་
མགོ་འཁོར་འདུག་ཅེས་པའི་བརྡ་ཆད།
མ་གྲུབ་ན། རྟགས་མ་གྲུབ་ཟེར་ན་ཞེས་པའོ།
རྩ་བར་འདོད་ན། ཁ་ཅིག་ན་རེ། ཁ་དོག་ཡིན་ན་དཀར་བོ་ཡིན་པའི་
ཁྱབ་ཟེར་ན། སངས་རྒྱས་ཚེ་དཔག་མེད་ཀྱི་ཁ་དོག་ཆོས་ཅན།
དཀར་བོ་ཡིན་པར་ཐལ། ཁ་དོག་ཡིན་པའི་ཕྱིར། ཁྱབ་པ་ཁས།
མ་གྲུབ་ན། སངས་རྒྱས་ཚེ་དཔག་མེད་ཀྱི་ཁ་དོག་ཆོས་ཅན། ཁ་
དོག་ཡིན་པར་ཐལ། དམར་བོ་ཡིན་པའི་ཕྱིར། རྩ་བར་འདོད་
• 25 •



ན། ཞེས་པ་ལྟ་བུ་ལ་མཚོན་ན། ཐལ་འགྱུར་སྔ་ཕྱི་གཉིས་ཡོད་་་
པས། སྔ་མ་རྩ་བའི་ཐལ་འགྱུར་དང་། ཕྱི་མ་ཡན་ལག་གི་ཐལ་
འགྱུར་དུ་བྱེད་དགོས་ལ། ཐལ་འགྱུར་སྔ་མ་སངས་རྒྱས་ཚེ་་་་་
དཔག་མེད་ཀྱི་ཁ་དོག་ཆོས་ཅན། དཀར་བོ་ཡིན་པར་ཐལ།
ཞེས་པ་དེ། འདོད་ཟེར་ན། ཞེས་པའི་དོན་ཡིན་པ་ལྟ་བུའོ།།
ཤེས་པ། གསལ་ཞིང་རིག་པའམ་བློ་དང་། གོ་བའམ་རྟོགས་པ་དང་་་
ཁོང་དུ་ཆུད་པ། །
ལྡན་མིན་འདུ་བྱེད། འདུ་བྱེད་ཀྱི་ནང་གསེས་མཚུངས་པར་མི་ལྡན་པ་
སྟེ་བེམ་ཤེས་གང་རུང་མ་ཡིན་པའི་འདུས་བྱས། གང་ཟག་དང་
དུས་སོགས་ལྟ་བུ་སེམས་དང་མཚུངས་པར་ལྡན་པ་མ་ཡིན་ཞིང་།
རང་གི་གནས་སྐབས་ལ་མངོན་པར་འདུ་བྱེད་པའོ།།
དབྱིབས། དབྱིབས་སུ་བསྟན་དུ་རུང་བ་སྟེ་དངོས་པོ་ཅི་རིགས་ཀྱི་རིང་
ཐུང་མཐོ་དམན་སོགས་དབྱིབས་ཀྱི་གཟུགས་སུ་གྲུབ་པའོ།།
ཁ་དོག སྔོ་སེར་དཀར་དམར་སོགས་མདོག་ཏུ་བསྟན་དུ་རུང་བའི་་་་་
དངོས་གཟུགས།
རང་མཚན། སྒྲ་རྟོག་གིས་བཏགས་ཙམ་མ་ཡིན་པར་རང་གི་མཚན་་་་་
ཉིད་ཀྱིས་གྲུབ་པའི་ཆོས་སམ་དངོས་པོ་དེ་ཡིན། རྟོག་པས་་་་་
བཏགས་པ་ཙམ་མ་ཡིན་པར་ཡུལ་རང་ངོས་ནས་གྲུབ་པའི་དངོས་
པོ། ཀ་བ་དང་བུམ་པ་ལ་སོགས་པ་དགག་བྱ་བཅད་པ་དང་དོན་
སྤྱི་འཆར་བ་ལ་མི་ལྟོས་པར་མངོན་སུམ་གྱི་ངོར་རང་ཉིད་འཆར་་
• 26 •



དུ་ཡོད་པའི་འདུས་བྱས་ཀྱི་ཆོས་རྣམས་སོ།།
སྤྱི་མཚན། ཡུལ་རང་ངོས་ནས་གྲུབ་པ་མ་ཡིན་པར་རྟོག་པས་བཏགས་
པ་ཙམ་གྱི་ཆོས་ཏེ་ནམ་མཁའ་ལ་སོགས་པ་དགག་བྱ་བཅད་པ་་་་
དང་དོན་སྤྱི་འཆར་བ་ལ་ལྟོས་དགོས་པའི་འདུས་མ་བྱས་ཀྱི་ཆོས་་
རྣམས་དང་། སྒྲ་རྟོག་གིས་བཏགས་པ་ཙམ་ཡིན་གྱི་རང་མཚན་་
དུ་མ་གྲུབ་པ་དེ་ཡིན།
དོན་དམ་བདེན་པ། དོན་དམ་པར་དོན་བྱེད་ནུས་པའི་ཆོས།
ཀུན་རྫོབ་བདེན་པ། དོན་དམ་པར་དོན་བྱེད་མི་ནུས་པའི་ཆོས།
སློབ་ཚན་དྲུག་པ།
རྒྱུ་དང་འབྲས་བུ།
རྒྱུ། འབྲས་བུའི་ངོ་བོ་སྐྱེད་བྱེད་ཀྱི་ས་བོན་ནམ་རྩ་བ་དང་རང་གི་འབྲས་
བུ་གང་ཡིན་པ་དེ་སྐྱེད་པར་བྱེད་པའོ།།
འབྲས་བུ། རྒྱུས་བསྐྱེད་པར་བྱ་བའི་དངོས་པོ་སྟེ་ས་བོན་ལས་མྱུ་གུ་་་་་
འབྱུང་བ་ལྟ་བུའོ།།
སྔ་ལོགས་སུ་བྱུང་བའི་སྔ་ལོགས་སུ་བྱུང་བ། ཞེས་པའི་དོན་ནི་སྔ་མ་
བྱུང་བ་དེ་ཡི་སྔ་མ་ཞེས་པའི་དོན་དེ། རྩམ་པའི་སྔ་ལོགས་སུ་བྱུང་
བ་ཡོས་དང་། ཡོས་ཀྱི་སྔ་ལོགས་སུ་བྱུང་བ་ནས་ཡིན་པས་ཙམ་་་
པའི་སྔ་ལོགས་སུ་བྱུང་བའི་སྔ་ལོགས་སུ་བྱུང་བ་ནི་ནས་ཉིད་དོ། །
གཟུགས། གཟུགས་སུ་རུང་བའི་དངོས་པོ་སྟེ། རེག་པས་གཟུགས་སུ་་་
• 27 •



ཡོད་པ་དང༌། ཡུལ་སྤྱད་པས་གཟུགས་སུ་ཡོད་པའི་ཆོས།
གཟུགས་ཕུང་དང་དོན་གཅིག་སྟེ། དབྱིབས་གཟུགས་དང་ཁ་དོག་
གི་གཟུགས། རྣམ་པར་རིག་པར་བྱེད་པའི་གཟུགས། རྣམ་པར་་
རིག་པར་བྱེད་པ་མ་ཡིན་པའི་གཟུགས་བཅས་སོ།།
སྔོ་འཛིན་མིག་ཤེས། སྔོན་པོར་མཐོང་བའི་མིག་གི་ཤེས་པ་དེ་ཡིན།
དངོས་རྒྱུ། སྐྱེད་བྱེད་ཀྱི་རྒྱུའི་ནང་གསེས། རང་འབྲས་དངོས་སུ་སྐྱེད་
པར་བྱེད་པ་སྟེ། རང་གི་བསྐྱེད་བྱའི་འབྲས་བུ་དེ་དང་བར་དུ་་་
ཆོས་གཞན་བརྒྱུད་མི་དགོས་པའོ།།
བརྒྱུད་རྒྱུ། སྐྱེད་བྱེད་ཀྱི་རྒྱུའི་ནང་གསེས། རང་འབྲས་བརྒྱུད་ནས་་་་་
སྐྱེད་བྱེད་དེ། རང་གི་བསྐྱེད་བྱའི་འབྲས་བུ་དེ་སྐྱེ་བ་ལ་རང་གི་་་
དངོས་སུ་མི་སྐྱེད་པར་བར་དུ་ཆོས་གཞན་ཞིག་བརྒྱུད་ནས་སྐྱེད་པ་
སྟེ། དཔེར་ན་མེའི་སྔ་ལོགས་སུ་བྱུང་བའི་རྒྱུད་དེ་དུ་བའི་བརྒྱུད་
རྒྱུ་ཡིན་པ་ལྟ་བུའོ།། །
ཉེར་ལེན་གྱི་རྒྱུ། རྒྱུའི་བྱེ་བྲག་ཅིག་སྟེ། ས་བོན་ལས་མྱུ་གུ་སྐྱེ་བ་ལྟ་བུ་
རང་འབྲས་རང་གི་རྫས་རྒྱུན་གཙོ་བོར་སྐྱེད་བྱེད་དེ་ཡིན།
ལྷན་ཅིག་བྱེད་རྐྱེན། རང་འབྲས་རང་གི་རྫས་རྒྱུན་མ་ཡིན་པར་གཙོ་
བོར་སྐྱེད་བྱེད་དེ་ཡིན། མྱུ་གུར་གཞིར་བྱས་ན་ས་བོན་ནི་དངོས་རྒྱུ་
དང་ཆུ་ལུད་དྲོད་གསུམ་ལྷན་ཅིག་བྱེད་རྐྱེན་ཡིན་ཏེ་རང་རྒྱུ་ས་་་་
བོན་དང༌། ལྷན་ཅིག་ཏུ་མྱུ་གུ་སྐྱེ་བར་བྱེད་པའི་རྐྱེན་བྱེད་པས་ན་
དེ་ལྟར་བརྗོད། རང་འབྲས་རང་གི་རྫས་རྒྱུན་མ་ཡིན་པར་གཙོ་
• 28 •



བོར་སྐྱེད་བྱེད་དེ་ཡིན།
དངོས་འབྲས། རྒྱུ་དེས་དངོས་སུ་བསྐྱེད་པའི་འབྲས་བུ་སྟེ། རྒྱུ་དེས་་་
རང་དང་རང་གི་འབྲས་བུའི་བར་དུ་རྒྱུའི་རྒྱུན་གཞན་གྱིས་བར་མ་
ཆོད་པར་དངོས་སུ་བསྐྱེད་པར་བྱ་བའི་ཆོས་ཏེ། དཔེར་ན་དངོས་
པོ་སྐད་ཅིག་གཉིས་པ་དེ་སྐད་ཅིག་དང་བོའི་དངོས་འབྲས་ཡིན་པ་
ལྟ་བུའོ། །
བརྒྱུད་འབྲས། རྒྱུ་དེས་བརྒྱུད་པའི་སྒོ་ནས་བསྐྱེད་པའི་འབྲས་བུ་སྟེ།
དཔེར་ན་དངོས་པོའི་སྐད་ཅིག་ཐ་མ་དེ་སྐད་ཅིག་དང་བོའི་བརྒྱུད་
འབྲས་ཡིན་པ་ལྟ་བུ། རྒྱུ་དེ་དང་འབྲས་བུའི་བར་དུ་རྒྱུའི་རྒྱུན་་་
གཞན་གྱིས་བར་དུ་ཆོད་པའོ།།
སློབ་ཚན་བདུན་པ། སྤྱི་དང་བྱེ་བྲག
སྤྱི། རང་གི་གསལ་བ་ལ་རྗེས་སུ་འགྲོ་བའི་ཆོས་ཏེ། ཤེས་བྱ་དང་དངོས་
པོ་རྟག་པ་ལྟ་བུ། རང་གི་གསལ་བ་ཞེས་བྱེ་བྲག་པ་དང་ཁྱབ་བྱ་ལ་
རྗེས་སུ་ཞུགས་ཤིང་ཁྱབ་པའི་ཆོས། ཤེས་བྱ་ནི་རྟག་དངོས་ཐམས་་
ཅད་ལ་ཁྱབ་པས་སྤྱི་ཡིན་པ་ལྟ་བུའོ།། །
གསལ་བ། འདིར་བྱེ་བྲག་གི་དོན་ཏེ། དཔེར་ན་རང་གི་གསལ་བ་དུ་་
མ་ལ་རྗེས་སུ་འགྲོ་བ་རང་གི་བྱེ་བྲག་དུ་མ་ལ་རྗེས་སུ་འགྲོ་བ་ཞེས་
པ་སྟེ། བསྒྲུབ་བྱའི་ཆོས་སམ་དམ་བཅའ། དཔེར་ན་བྱས་པའི་་་
• 29 •



རྟགས་ཀྱིས་སྒྲ་མི་རྟག་པར་བསྒྲུབས་པ་ན། མི་རྟག་པ་ཞེས་པ་་་་་
གསལ་བའོ།།
རྗེས་སུ་འགྲོ་བ། འདིར་ཁྱབ་པའི་དོན་ཏེ། དཔེར་ན། བུམ་པ་ནི་་་་
རང་གི་བྱེ་བྲག་གསེར་བུམ་དང་དངུལ་བུམ་སོགས་དུ་མ་ལ་ཁྱབ་
པའི་དོན་ནོ་ཞེས་ངེས་པར་བྱའོ།།
རིགས་སྤྱི། རང་གི་རིགས་ཅན་དུ་མ་ལ་རྗེས་སུ་འགྲོ་བའི་ཆོས་དེ།
ཚོགས་སྤྱི། སྤྱིའི་ནང་གསེས། རང་གི་ཆ་ཤས་དུ་མ་འདུས་པའི་་་་་
གཟུགས་རགས་པ་སྟེ། དཔེར་ན་བུམ་པ་ཞེས་པ་རང་ཉིད་ཀྱི་ལྟོ་
བ་དང་། མགྲིན་པ། མཆུ། ཞབས་བཅས་ལ་སོགས་པ་ཆ་ཤས་
དུ་མ་འདུས་ཤིང་ཚོགས་པའི་སྤྱི་ཡིན་པ་ལྟ་བུའོ།།
དོན་ལྔ་སྣོད་དྲུག སྙིང་དང༌། གློ་བ་དང༌། མཆིན་པ་དང༌། མཚེར་
བ་དང་། མཁལ་མ་དང་བཅས་ནི་དོན་ལྔའོ། །སྣོད་དྲུག་ནི་ཕོ་
བ་དང་། རྒྱུ་མ་དང་། ལོང་ག་དང་། སྒང་བ་དང་། མཁྲིས་་
པ་དང་། བསམ་སེའུ་དང་དྲུག་གོ། །བསམ་སེའུ་ནི་ཁུ་བའི་་་
གནས་སོ།།
དོན་སྤྱི། སྤྱིའི་ནང་གསེས། རྟོག་པའི་སྣང་ངོ་ཙམ་དུ་གྲུབ་པའི་སྒྲོ་་་་
བཏགས་ཀྱི་ཆའམ་དོན་གྱི་ཆ་འདྲ་བློ་ལ་སྣང་བ་སྟེ། དཔེར་ན་་་་
རྟོག་པ་ལ་སྣང་བའི་བུམ་པ་ལྟ་བུའོ།། །
རྟོག་པ། ཤེས་པ་ཡིན། སྒྲ་དོན་འདྲེས་རུང་དུ་འཛིན་པའི་ཞེན་རིག་དེ་
རྟོག་པའི་མཚན་ཉིད་ཡིན། དོན་ནི་བུམ་པ་ལྟ་བུར་མཚོན་ན།
• 30 •



བུམ་པའི་མིང་གི་ཆ་འདྲ་བ་བློ་ལ་སྣང་བ་ནི་སྒྲ་སྤྱི་དང་། བུམ་་་
པའི་ཆ་འདྲ་བ་བློ་ལ་སྣང་བ་ནི་དོན་སྤྱི་ཡིན་ཞིང་། དེ་ལྟ་བུའི་སྒྲ་
སྤྱི་དང་དོན་སྤྱི་གཉིས་བློ་ངོར་འདྲེས་རུང་དུ་འཛིན་པའི་སྒོ་ནས་
རང་ཡུལ་ཞེན་པའི་རིག་པ་དེ་ལ་རྟོག་པ་ཞེས་བརྗོད། །
བྱེ་བྲག རང་ལ་ཁྱབ་བྱེད་དུ་འཇུག་པའི་རང་གི་རིགས་ཡོད་པ་ཅན་གྱི་
ཆོས་ཏེ། དཔེར་ན་ཁྱབ་བྱ་གསེར་བུམ་དང་རྫ་བུམ་སོགས་ལ་ཁྱབ་
བྱེད་རང་གི་རིགས་བུམ་པ་ཡོད་པས་དེ་དག་བུམ་པའི་བྱེ་བྲག་་་་
ཡིན་པ་ལྟ་བུའོ།།
སློབ་ཚན་བརྒྱད་པ། འགལ་བ་དང་འབྲེལ་བ།
འགལ་བ། མི་མཐུན་པ་སྟེ་ཐ་དད་གང་ཞིག་གཞི་མཐུན་མི་སྲིད་པའི་་་
ཆོས་ཏེ། དཔེར་ན་ཀ་བུམ་གཉིས་དང་རྟག་དངོས་གཉིས་དང་།
མེ་ཆུ་གཉིས་ལྟ་བུ་ཕན་ཚུན་སོ་སོར་གནས་ཤིང་གཅིག་ཏུ་མི་་་་་་
མཐུནཔ་ལ།
ལྷན་ཅིག་མི་གནས་འགལ། འགལ་བའི་བྱེ་བྲག་ཅིག་སྟེ། རྒྱུན་་་་
གཅད་བྱ་གཅོད་བྱེད་ཀྱི་སྒོ་ནས་མི་མཐུན་པར་གནས་པ་དང་།
གནོད་བྱ་གནོད་བྱེད་དུ་གྱུར་པའི་སྒོ་ནས་ཕན་ཚུན་རྒྱུན་ནུས་་་་་
མཚུངས་སུ་འགྲོགས་སུ་མི་རུང་བའི་དངོས་པོ་སྟེ། དཔེར་ན།
སྣང་བ་དང་མུན་པ། སྤང་བྱ་དང་གཉེན་པོ་ལྟ་བུའོ།།
• 31 ，



ཕན་ཚུན་སྤང་འགལ། འགལ་བའི་བྱེ་བྲག་ཅིག་སྟེ། ཕན་ཚུན་སྤང་་་
བའི་སྒོ་ནས་མི་མཐུན་པར་གནས་པ་དང་། ཕན་ཚུན་གཅིག་་་་
ཡིན་པས་གཅིག་ཤོས་ཡིན་པ་གཅོད་ནུས་པའི་ཆོས་ཏེ། དཔེར་ན་
ཀ་བུམ་གཉིས་དང༌། རྟག་མི་རྟག་གཉིས་ལྟ་བུའོ། །
དངོས་འགལ། དངོས་སུ་གནོད་བྱ་གནོད་བྱེད་དུ་འགྲོ་བ་ནི་དངོས་་་་
འགལ་ཏེ། བྱ་དངོས་ཀྱི་འགལ་བ་གང་ཞིག་ཕན་ཚུན་དངོས་སུ་་
མི་མཐུན་པར་གནས་པ་སྟེ། དཔེར་ན་རྟག་མི་རྟག་དང་སྣང་བ་
དང་མུན་པ་ལྟ་བུའོ།།
བརྒྱུད་འགལ། བརྒྱུད་ནས་གནོད་བྱ་གནོད་བྱེད་དུ་འགྲོ་བ་ནི་བརྒྱུད་
འགལ་ཏེ། བྱ་དངོས་ཀྱི་འགལ་བ་གང་ཞིག་ཕན་ཚུན་བརྒྱུད་པའི་
སྒོ་ནས་མི་མཐུན་པར་གནས་པ་སྟེ། དཔེར་ན་ཀ་བུམ་གཉིས་་་་
དང༌། གྲང་རེག་དང་དུ་བ་དྲག་ཏུ་འཕྱུར་བ་ལྟ་བུའོ།། །།
འབྲེལ་བ། ཐ་དད་གང་ལས་ཐ་དད་པ་དེ་ལོག་ན་ལྡོག་པར་ངེས་པ་ལ།
བདག་གཅིག་འབྲེལ། འབྲེལ་བའི་ནང་གསེས། ངོ་བོ་ཐ་དད་མ་ཡིན་
པའི་ཐ་དད་གང་ལས་ཐ་དད་པ་དེ་ལོག་ན་ལྡོག་པར་ངེས་པའོ།།
དེ་བྱུང་འབྲེལ། འབྲེལ་བའི་ནང་གསེས། དེ་ལས་དེ་བྱུང་གི་འབྲེལ་བ་
སྟེ། རྒྱུ་དང་འབྲས་བུའི་འབྲེལ་བ་ལྟ་བུ། དཔེར་ན་མེ་དང་དུ་་
བ་ལྟ་བུ་སྟེ། རྫས་ཐ་དད་པ་ཡིན་ཞིང༌། མེ་ལོག་ན་དུ་བ་ལོག་
པར་འགྱུར་བ་རྟེན་འབྱུང་གི་འབྲེལ་བ་དེའོ། །རྫས་ཐ་དད་པ་་་
གང་ལས་ཐ་དད་པ་དེ་ལོག་ན་ལྡོག་པར་ངེས་པའོ།། །
• 32 •



སློབ་ཚན་དགུ་བ།
མཚན་ཉིད་དང་མཚོན་བྱ།
མཚན་ཉིད། རྣམ་པར་འཇོག་བྱེད་ཀྱི་ཆོས་གསུམ་ཚང་བ་དེ་ཡིན།
རྫས་ཡོད་ཆོས་གསུམ་ཚང་བ་སྟེ། གདུང་འདེགས་ཀྱི་དོན་བྱེད་་་
ནུས་པ་ཀ་བའི་མཚན་ཉིད་ཡིན་པ་ལྟ་བུའོ།།
འཇོག་བྱེད་ཆོས་གསུམ། རྫས་ཡོད་ཆོས་གསུམ་ཡང་ཟེར། མཚན་་་་
ཉིད་ཡིན་པའི་རྫས་སུ་ཡོད་པའི་ཆོས་གསུམ་སྟེ། མཚན་ཉིད་ཡིན་
པ། རང་གི་མཚན་གཞིའི་སྟེང་དུ་གྲུབ་པ། རང་གི་མཚོན་བྱ་་་་
ལས་གཞན་པའི་མཚན་ཉིད་མི་བྱེད་པ་བཅས་གསུམ་མོ།།
སྒྲ་བཤད། ངེས་ཚིག་སྟེ། ཐ་སྙད་ཀྱི་ཚིག་འབྲུ་སོ་སོར་འཕྲུལ་ཏེ་དེའི་་
དོན་བཤད་པའི་འགྲེལ་བཤད་རྒྱག་ཚུལ། །
མཚོན་བྱ། རྣམ་པར་བཞག་བྱའི་ཆོས་གསུམ་ཚང་བ་དེ་ཡིན།
བཏགས་ཡོད་ཆོས་གསུམ་ཚང་བའམ་ཐ་སྙད་ཆོས་གསུམ་སྟེ་ཤེས་
བརྗོད་འཇུག་གསུམ་གྱི་ཡུལ་དུ་གྱུར་པ། དཔེར་ན་ཤེས་བྱ་དང་།
དངོས་པོ། བུམ་པ་ལྟ་བུའོ།།
རྣམ་པར་བཞག་བྱའི་ཆོས་གསུམ། བཏགས་ཡོད་ཆོས་གསུམ་ཡང་་་
ཟེར། མིང་གི་བཏགས་པ་ཙམ་དུ་ཡོད་པའི་མཚོན་བྱའི་ཆོས་་་་
གསུམ་སྟེ། མཚོན་བྱ་ཡིན་པ། རང་གི་མཚན་གཞིའི་སྟེང་དུ་གྲུབ་
པ། རང་གི་མཚན་ཉིད་ལས་གཞན་པའི་མཚོན་བྱ་མི་བྱེད་པ་་་་
•33 •



བཅས་གསུམ་མོ།།
སློབ་ཚན་བཅུ་བ། གཏན་ཚིགས་ཀྱི་སྐོར་
ལས་རྟགས་ཡང་དག་བཤད་པ།
ཚད་མ་རྣམ་འགྲེལ། སློབ་དཔོན་ཆོས་གྲགས་ཀྱིས་སློབ་དཔོན་ཕྱོགས་
གླང་གི་《ཚད་མ་ཀུན་བཏུས》ཀྱི་འགྲེལ་བར་བརྩམས་པའི་ཚད་་་་
མའི་བསྟན་བཅོས་ལུས་ལྟ་བུ་གསུམ་དང་ཡན་ལག་ལྟ་བུ་བཞི་་་་
མཛད་པའི་ནང་གི་རྒྱས་ཤོས་《ཚད་མ་རྣམ་འགྲེལ་ཚིག་ལེའུར་་་
བྱས་པ》ཞེས་པ་དེའོ། སློབ་དཔོན་དེ་ཉིད་ནི་དུས་རབས་བདུན་
པར་རྒྱ་གར་དུ་འཁྲུངས་པའི་ཚད་མ་ལ་ཤིན་ཏུ་མཁས་པ་ཞིག་་་
དང༌། རྒྱན་དྲུག་མཆོག་གཉིས་ཀྱི་གྲས་ཡིན།
རིགས་རྒྱན། རྒྱལ་དབང་སྐུ་ཕྲེང་དང་བོར་འདྲེན་པའི་རྗེ་དགེ་འདུན་་
གྲུབ་པས་མཛད་པ་《ཚད་མའི་བསྟན་བཅོས་ཆེན་པོ་རིགས་པའི་་
རྒྱན》ཞེས་བྱ་བ་དེའོ།། །
རྟགས་ཡང་དག ཚུལ་གསུམ་ཚང་བ་སྟེ་ཕྱོགས་ཆོས་གྲུབ་ཅིང་འབྲེལ་་
བ་ངེས་པ། དཔེར་ན། བྱས་རྟགས་ཀྱིས་སྒྲ་མི་རྟག་པར་སྒྲུབ་པ་
ལ། རྟགས་བྱས་པ་རྩོད་གཞི་ཆོས་ཅན་གྱི་སྟེང་དུ་གྲུབ་པ་དང་།
གང་བྱས་ན་མི་རྟག་པས་ཁྱབ་པ་མཐུན་ཕྱོགས་ལ་ཡོད་པ་ཉིད་་་་
དང་། གང་རྟག་ན་མ་བྱས་པས་ཁྱབ་པ་མི་མཐུན་ཕྱོགས་ལ་མེད་
• 34 •



པ་བཅས་ཀྱི་རྗེས་སུ་འགྲོ་ལྡོག་གི་འབྲེལ་བ་ངེས་པའོ།།
འབྲས་རྟགས་ཡང་དག རྟགས་ཡང་དག་གི་ནང་གསེས། ཡོད་པ་
སྒྲུབ་ལ་ཚུལ་གསུམ་ཚང་བ་སྟེ། དཔེར་ན་དུ་ལྡན་གྱི་ལ་ལ་ཆོས་
ཅན། མེ་ཡོད་དེ་དུ་བ་ཡོད་པའི་ཕྱིར་ཞེས་པ་ལྟ་བུ་དེ་བྱུང་གི་་་་་
འབྲེལ་བ་ལ་བརྟེན་ནས་འབྲས་བུའི་རྟགས་ཀྱིས་རྒྱུ་དཔོག་པ་དེའོ།།
ཁྱོད་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་ཀྱི་རྟགས་་་
ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་ཡིན།
ཁྱོད་ཀྱི་རྒྱུ་ཡང་ཡིན་པའི་གཞི་མཐུན་སྲིད་པ་དེའོ།།
རང་བཞིན་གྱི་རྟགས་ཡང་དག རྟགས་ཡང་དག་གི་ནང་གསེས།
ཡིན་པ་སྒྲུབ་ལ་ཚུལ་གསུམ་ཚང་བ་སྟེ། དཔེར་ན། སྒྲ་ཆོས་ཅན།
མི་རྟག་སྟེ། བྱས་པའི་ཕྱིར་ཞེས་པ་ལྟ་བུ་ངོ་བོ་བདག་གཅིག་གི་་་
འབྲེལ་བ་བརྟེན་ནས་རྟགས་དེ་ཡིན་ན་སྒྲུབ་བྱ་དེ་ཡིན་པར་སྒྲུབ་་
པའོ། །ཁྱོད་དེ་སྒྲུབ་ཀྱི་སྒྲུབ་རྟགས་ཡང་དག་གང་ཞིག ཁྱོད་ཀྱི་་་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་
ཡིན། ཁྱོད་དང་བདག་ཉིད་གཅིག་རྐྱང་ཡིན་པའི་གཞི་མཐུན་་་་་
སྲིད་པ་དེའོ།།
མ་དམིགས་པའི་རྟགས་ཡང་དག རྟགས་ཡང་དག་གི་ནང་གསེས།
དགག་བྱ་འགོག་པ་ལ་ཚུལ་གསུམ་ཚང་བ་སྟེ། དཔེར་ན། མདུན་
གྱི་གཞི་འདིར་ཆོས་ཅན། ཤ་ཟ་བསྐལ་དོན་དུ་སོང་བའི་གང་་་་་
ཟག་གི་རྒྱུད་ལ་ཤ་ཟ་ངེས་པའི་དཔྱད་ཤེས་དོན་མཐུན་མེད་དེ།
• 35 •



གང་ཟག་དེའི་རྒྱུད་ལ་ཤ་ཟ་དམིགས་བྱེད་ཀྱི་ཚད་མ་མེད་པའི་ཕྱིར།
ཞེས་པ་ལྟ་བུ་འགོག་བྱེད་མི་སྣང་བ་དམིགས་པའི་རྟགས་ཀྱིས་་་་་་
དགག་བྱ་ཤ་ཟ་ཡོད་མེད་ཀྱི་ངེས་ཤེས་དོན་མཐུན་འཇུག་པ་བཀག་
པའོ། །ཁྱོད་དེ་སྒྲུབ་ཀྱི་དགག་རྟགས་ཡང་དག་གང་ཞིག ཁྱོད་ཀྱི་
རྟགས་ཀྱིས་དེ་སྒྲུབ་ཀྱི་དངོས་ཀྱི་བསྒྲུབ་བྱའི་ཆོས་སུ་གཟུང་བྱ་ཡང་
ཡིན། དགག་པ་ཡང་ཡིན་པའི་གཞི་མཐུན་སྲིད་པ་དེའོ།།
སློབ་ཚན་བཅུ་གཅིག་པ། གཏན་ཚིགས་ཀྱི་སྐོར་ལས་
རྟགས་ལྟར་སྣང་བཤད་པ།
རྟགས་ལྟར་སྣང་། གཏན་ཚིག་ལྟར་སྣང་སྟེ་རྟགས་སུ་བཀོད་ཀྱང་ཚུལ་
གསུམ་མ་ཚང་བ། རྟགས་ལྟར་སྣང་ལ་གསུམ་སྟེ། འགལ་བ་དང་།
མ་ངེས་པ། མ་གྲུབ་པ་བཅས་ཀྱི་རྟགས་ཡང་དག་མིན་པ་གསུམ་
རྩེ\
མ་གྲུབ་པའི་རྟགས། རྟགས་ལྟར་སྣང་ངམ་གཏན་ཚིགས་ལྟར་སྣང་གི་
ནང་གསེས། རྟགས་སུ་བཀོད་པ་གང་ཞིག ཕྱོགས་ལ་སྒྲུབ་བྱེད་
དུ་མ་གྲུབ་པ་སྟེ། ཕྱོགས་ཆོས་མ་གྲུབ་པ་སྟེ། ཤེས་འདོད་ཆོས་་
ཅན་ལ་རྟགས་འགོད་པ་ལྟར་མ་གྲུབ་པའམ་མེད་པའོ། །དཔེར་ན།
སྒྲ་ཆོས་ཅན། མི་རྟག་སྟེ། མིག་ཤེས་ཀྱིས་གཟུང་བྱ་ཡིན་པའི་་་
ཕྱིར་ཞེས་པ་ལྟ་བུའོ།།
• 36 •



འགལ་བའི་རྟགས། རྟགས་ལྟར་སྣང་ངམ་གཏན་ཚིགས་ལྟར་སྣང་གི་
ནང་གསེས། ཕྱོགས་ཆོས་གྲུབ་ཀྱང་ཁྱབ་པ། ཕྱིན་ཅི་ལོག་ཏུ་ངེས་
པ་སྟེ། རྟགས་ཕྱོགས་ལ་གྲུབ་ཅིང་བསྒྲུབ་བྱ་དང་འགལ་བ་སྟེ་་་་
ཁྱབ་པ་ཕྱིན་ཅི་ལོག་ཏུ་ངེས་པ། དཔེར་ན། བྱས་རྟགས་ཀྱིས་སྒྲ་
རྟག་པར་སྒྲུབ་པ་ལྟ་བུའོ།།་
མ་ངེས་པའི་རྟགས། རྟགས་ལྟར་སྣང་ངམ་གཏན་ཚིགས་ལྟར་སྣང་གི་
ནང་གསེས། ཕྱོགས་ལ་གྲུབ་ཀྱང་མཐུན་མིན་ལ་ཡོད་མེད་གཉིས་
ཀ་མ་ངེས་པ་སྟེ། ཕྱོགས་ཆོས་གྲུབ་ཀྱང་ཁྱབ་པ་ལ་ཐེ་ཚོམ་བསྐྱེད་
པའམ་ཁྱབ་པའི་ཚུལ་རྣལ་མ་དང་ཕྱིན་ཅི་ལོག་གང་རུང་དུ་མ་་་
ངེས་པའི་རྟགས། དཔེར་ན་སྒྲ་ཆོས་ཅན། མི་རྟག་སྟེ། གཞལ་
བྱ་ཡིན་པའི་ཕྱིར། ཞེས་པ་ལྟ་བུ་གཞལ་བྱ་ནི་རྟག་མི་རྟག་གཉིས་
ཀར་ཐུན་མོང་དུ་འཇུག་པས་གཅིག་ཏུ་མ་ངེས་པའོ།།
སློབ་ཚན་བཅུ་གཉིས་པ། རྟགས་གསལ་རྩོད་གཞི་
གསུམ་གྱི་རྩོད་ལུགས་ཅུང་ཙམ་བཤད་པ།
རྟགས། གཏན་ཚིགས་སམ་རྒྱུ་མཚན་ལ་ཟེར། བྱས་པའི་རྟགས་ཀྱིས་སྒྲ་
མི་རྟག་པར་བསྒྲུབ་པ་ན། བྱས་པ་རྟགས་སུ་བཀོད་པའམ་རྒྱུ་་་་་
མཚན་དུ་བཀོད་པ་ལྟ་བུའོ། །མིང་གི་རྣམ་གྲངས་ལ་དེ་སྒྲུབ་ཀྱི་སྒྲུབ་
པའི་ཆོས་དང་། ཕྱོགས་ཀྱི་ཆོས། སྒྲུབ་བྱེད། གཏན་ཚིགས། རྒྱུ་
• 37.



མཚན་རྣམས་སོ།།
གསལ་བ། གཞི་གང་ཞིག་བསྒྲུབ་པར་བྱ་བའི་ཆོས་སམ་དམ་བཅའ་་་་
བའི་ཆོས་ཏེ། དཔེར་ན། བྱས་པའི་རྟགས་ཀྱིས་སྒྲ་མི་རྟག་པར་
བསྒྲུབ་པ་ན། མི་རྟག་པ་ཞེས་པ་གསལ་བའོ། །
རྩོད་གཞི། རྩོད་པའི་གཞིར་གྱུརཔའི་དངོས་པོ་དེ་ལའོ།།
འདོད། རྩོད་གཞི་དེ་གསལ་བ་དེ་ཡིན་པར་འདོད། ཁས་ལེན་པའོ།།
རྟགས་མ་གྲུབ། རྩོད་གཞི་དེ་རྟགས་ཡིན་པར་རྟགས་མ་གྲུབ། སྒྲུབ་་་
བྱེད་ཀྱི་རྟགས་ཁས་བླངས་སམ་ཚད་མས་མ་གྲུབ་པ་ལ།
ཁྱབ་པ་མ་བྱུང་། རྟགས་དེ་ཡིན་ན་གསལ་བ་དེ་ཡིན་པས་མ་ཁྱབ།
འགལ་ཁྱབ་ལ་འབུད། རྟགས་དེ་ཡིན་ན་གསལ་བ་དེ་མ་ཡིན་པས་་་་་
ཁྱབ་པ། དཔེར་ན། བྱས་པ་ཡིན་ན་རྟག་པ་མ་ཡིན་པས་ཁྱབ་
པ་ལྟ་བུའོ།།
དགག་གཞི་ཅན་གྱི་ཆོས། ཆོས་དེ་མེད་པའི་ས་ཕྱོགས་སམ་གནས།
དཔེར་ན་བུམ་པ་མེད་པའི་ས་ཕྱོགས་ལ་བུམ་པས་དགག་པའི་ས་་
ཕྱོགས་ཀྱང་ཟེར།
སློབ་ཚན་བཅུ་གསུམ་པ། ཁ་དོག་དཀར་དམར་
གྱི་རྣམ་གཞག་བཤད་པ།
དོན་ཡོད་གྲུབ་པ། རྒྱལ་བ་རྣམ་པར་སྣང་མཛད་དང་། མི་བསྐྱོད་པ།
• 38 •



རིན་ཆེན་འབྱུང་ལྡན། སྣང་བ་མཐའ་ཡས། དོན་ཡོད་གྲུབ་པ་སྟེ་
རྒྱལ་བ་རིགས་ལྔའི་ནང་ཚན་ཞིག །
ལི་ཁྲི། འདིར་ཁ་དོག་དམར་སེར་འདྲེས་པའི་ཚོན་ནམ་མདོག་སིནྡྲར་་་
ཡང་ཟེར་བ་དེའི་དོན། གཞན་ས་སྨན་གྱི་རིགས་ཤིག་སྟེ། རོ་་་
བསྐ། ཞུ་རྗེས་བསིལ། ནུས་པས་རྨ་རུལ་གསོ། ཤའི་ཚད་པ་་་
དང་རྩའི་ཚད་པ་སེལ། །
རྩ་བའི་ཁ་དོག དཀར་བོ་དང་དམར་བོ། སྔོན་པོ། སེར་བོ་བཅས་་་
བཞི་ལ་རྩ་བའི་ཁ་དོག་བཞི་ཞེས་ཟེར།
ཡན་ལག་གི་ཁ་དོག སྤྲིན་དང་། དུ་བ། རྡུལ། ཁུག་སྣ། གྲིབ་མ།
ཉི་འོད། སྣང་བ། མུན་པ་བཅས་ཡན་ལག་ཏུ་གྱུར་བའི་མདོག་་
བརྒྱད་པོ་དེ་ལ་ཟེར། །
འཇམ་དབྱངས། འཇམ་པའི་དབྱངས་ཀྱི་བསྡུས་ཚིག་སྟེ། ལེགས་སྦྱར་
སྐད་དུ་མཉྫགྷོཥ་ཟེར། ངོ་བོ་རྒྱལ་བ་ཀུན་གྱི་མཁྱེན་རབ་གཅིག་་
ཏུ་འདུས་པའི་རང་གཟུགས་དང་། རྣམ་པ་ས་བཅུའི་བྱང་ཆུབ་་
སེམས་དཔའི་ཚུལ་འཆང་བ། ངག་གི་ཉེས་པའི་རྩུབ་རེག་དང་་་་
བྲལ་ཞིང་། འཇམ་པའི་ཡོན་ཏན་དང་ལྡན་པའི་གསུང་དབྱངས་
ཀྱི་བདག་ཉིད་ཅན། །
• 39 •



སློབ་ཚན་བཅུ་བཞི་བ། གཞི་གྲུབ་ཀྱི་རྣམ་
གཞག་བཤད་པ།
ཚད་མས་གྲུབ་པ། གཞི་གྲུབ་ཀྱི་མཚན་ཉིད་དེ། ཀ་བུམ་ལ་སོགས་་་་
པའི་ཆོས་གང་དང་གང་ཡིན་ཀྱང་དེ་ཡོད་མེད་དང་ཡིན་མིན་་་་་
སོགས་བློ་ཚད་མས་བརྟགས་ནས་དེ་ལྟར་གྲུབ་པ་ལ་ཚད་མས་གྲུབ་
པ་ཞེས་པའོ།།
ཚད་མས་དམིགས་པ། ཡོད་པའི་མཚན་ཉིད་དེ། ཀ་བུམ་ལ་སོགས་་
པའི་ཆོས་རྣམས་བློ་ཚད་མས་ཡོད་པར་དམིགས་པས་ཚད་མས་་་
དམིགས་པ་ཞེས་པའོ།།
འདུས་མ་བྱས། འབྱུང་བ་དང་འཇིག་པ་མེད་པའམ་སྐྱེ་འགག་གནས་
གསུམ་དང་བྲལ་བའམ་དངོས་པོ་མ་ཡིན་པ་རྟག་པའི་ཆོས་ལ་་་་་
འདུས་མ་བྱས་ཟེར།
ལྟོ་ལྡིར་བ། ལྟོ་བའམ་གསུས་པ་འབུར་འབུར་དུ་ཡོད་པ། སྦྲུམ་མ་དང་
བུམ་པའི་ལྟོ་བ་ལྡིར་བས་དེ་ལྟར་བརྗོད། །
བདག་མེད། བདག་མེད་པའི་བསྡུས་ཚིག་སྟེ། བདག་ཏུ་ལྟ་བའི་མི་་་
མཐུན་པའི་ཕྱོགས་ཀྱིས་བདག་མེད་པ། བདེན་བཞིའི་རྣམ་པ་
བཅུ་དྲུག་གི་ནང་གསེས་ཤིག གཞན་བདག་བཟུང་བྱེད་མཁན་་
མེད་པ་ལའང་བདག་མེད་ཅེས་ཟེར། །
• 40 •



སློབ་ཚན་བཅོ་ལྔ་བ། ཕོ་བྲང་པོ་ཏ་ལ།
པོ་ཏ་ལ། རི་བོ་གྲུ་འཛིན་ཏེ་ལེགས་སྦྱར་སྐད་ཀྱི་པོཊ་ལའི་ཟུར་ཆག ལྷ་
སའི་རྩེ་ཕོ་བྲང་སྟེ་རབ་བྱུང་བཅུ་གཅིག་པའི་ཤིང་བྱ་ལོར་ཡང་་་
བསྐྱར་བཞེངས་འགོ་བཙུགས་ཤིང་རབ་བྱུང་བཅུ་གཉིས་པའི་་་་
ཤིང་ཁྱི་ལོར་ལེགས་འགྲུབ་བྱུང་བའི་ཕོ་བྲང་དཀར་དམར་གཉིས་
ལ་རྩེ་ཕོ་བྲང་པོ་ཏ་ལ་ཞེས་བརྗོད། ་
དགེ་མཚན་བཅུ། ཡུལ་ལུང་གི་དགེ་མཚན་ཕུན་སུམ་ཚོགས་པ་བཅུ་སྟེ།
གམ་འབྲོག་རྒྱང་འབྲོག་རྩྭ་ཡི་དགེ། ཁང་ས་ཞིང་ས་ས་ཡི་དགེ།
འཐུང་ཆུ་ཡུར་ཆུ་ཆུ་ཡི་དགེ། ཁང་རྡོ་འཐག་རྡོ་རྡོ་ཡི་དགེ། ཁང་
ཤིང་བུད་ཤིང་ཤིང་གི་དགེ་ཞེས་བཅུའོ།། །
ལྷམ་མེར། རྣམ་པ་བརྗིད་པའི་མངོན་ཚུལ་ཞིག འོད་སྟོང་ལྷམ་མེར་་
འཕྲོ་བ་ལ།
བ་གམ། ཁང་ཆེན་བརྗིད་ཉམས་ཅན་དང་ཁང་བ་བརྩེགས་ཐོག་ཅན།
མགར་སྟོང་བཙན། སྔར་བོད་རྒྱལ་སྲོང་བཙན་སྒམ་པོའི་སྐབས་ཀྱི་་་་
བློན་ཆེན་ཞིག་ཡིན། འདིས་བོད་རྒྱལ་གྱི་བཀའ་མངགས་ལྟར་་་་་
གྲོང་ཁྱེར་ཁྲང་ཨན་དུ་ཕྱིན་ནས་ཐང་རྒྱལ་རབས་ཀྱི་གོང་མ་ཐའེ་་
ཙུང་གི་སྲས་མོ་མནའ་མར་བསླངས་ནས་བོད་དུ་གདན་དྲངས།
རྒྱལ་བོ་ལ་རོགས་བྱས་ཏེ་ཁྲིམས་བཟོས་པ་དང་། སྟོང་སྡེ། རུ་བཞི།
• 41 ，



རྒོད་གཡུང་གི་སྡེའི་དབྱེ་བ་འབྱེད་པ། ཁྲལ་སྡུད་པ་སོགས་ཀྱི་་་་་
ལས་བྱས། བློན་པོ་འདི་ན་ཚོད་རྒས་དུས་རྟག་པར་གྲུ་གུ་དང་།
ཐོ་རྒོད་ཀྱི་ས་ཁུལ་ལ་སྲིད་ཀྱི་ལས་ཀ་བྱེད་དུ་ཕྱིན། སྤྱི་ལོ667ལོར་
རིས་(ཕུ)ལ་འདས།
ལྡེབས་རིས། རྩིགས་པའི་སྐྱ་ལྡེབས་ལ་བྲིས་པའི་རི་མོ།
རྒྱལ་བོ་མང་སྲོང་མང་བཙན། དཔེ་རྙིང་ཁ་ཤས་ནང་དུ་མང་སློན་་་
མང་རྩན་ཞེས་བྲིས་འདུག གུང་རི་གུང་བཙན་དང་འ་ཞ་བཟའ་
མང་རྗེ་ཁྲི་དཀར་གཉིས་ཀྱི་སྲས། བོད་རྒྱལ་གདུང་རབས་སོ་ལྔ་
བ་ཡིན་ལ། ཡབ་གུང་རི་དེའི་ཡབ་ཀྱི་གོང་དུ་འདས་པས། མེས་
པོ་སྲོང་བཙན་འདས་ནས་དབོན་འདི་ཁྲི་ལ་བཀོད་དུས་སྐུ་ན་་་
ཆུང་སྟབས། རྒྱལ་སྲིད་ཀྱི་བྱ་བ་བློན་ཆེན་མགར་སྟོང་བཙན་་་་
གྱིས་ཁྲི་ལོ་བཅོ་ལྔའི་བར་བསྐྱངས། དགུང་ལོ་ཉི་ཤུ་རྩ་བདུན་་་་་
ཐོག་འདས།
བཀའ་གདམས་པ། སྟོན་པ་སངས་རྒྱས་ཀྱིས་གསུངས་པའི་བཀའ་་་་
ལས་ཡིག་འབྲུ་གཅིག་ཀྱང་མ་ལུས་པར་རང་གིས་ཉམས་སུ་བླང་་་
བྱའི་གདམས་ངག་ཏུ་གོ་བའི་གྲུབ་མཐའ་ཞིག་སྟེ། རབ་བྱུང་་་་་
དང་བོའི་ལྕགས་འབྲུག་སྤྱི་ལོ1040ལོར་ཇོ་བོ་རྗེ་ཨ་ཏི་ཤ་བོད་དུ་
ཕེབས་ནས་ལོ་ངོ་བཅུ་བདུན་རིང་མངའ་རིས་དང་། ལྷ་ས་སྙེ་་་
ཐང་། འཕན་པོ་བཅས་སུ་སངས་རྒྱས་ཆོས་ལུགས་དར་སྤེལ་་་་་
གནང་ཞིང་། རབ་བྱུང་དང་བོའི་མེ་བྱ་སྤྱི་ལོ1057ལོར་ཁོང་གི་་་
• 42 •



སློབ་མ་འབྲོམ་སྟོན་རྒྱལ་བོའི་འབྱུང་གནས་ཀྱིས་རྭ་སྒྲེང་དགོན་པ་
བཏབ་ནས་གནས་གཞི་བཟུང་། དེ་ནས་དར་སྤེལ་བྱུང་བའི་ཆོས་
བརྒྱུད་ལ་བཀའ་གདམས་པ་ཟེར། བཀའ་གདམས་པའི་སློབ་་་་
བརྒྱུད་ཡོངས་སུ་གྲགས་པ་ལ་གཞུང་བ་དང་གདམས་ངག་པ་་་་་
གཉིས་སམ་ཡང་ན་མན་ངག་པ་དང་གསུམ་དུ་གྱེས་སོ།།
རྗེ་ཙོང་ཁ་བ། བོད་ཀྱི་དགེ་ལུགས་པའི་གྲུབ་མཐའ་སྲོལ་བཏོད་པ་པོས
ཡིན། རབ་བྱུང་དྲུག་པའི་མེ་བྱ་སྤྱི་ལོ1357ལོར་མདོ་སྨད་ཙོང་་་
ཁའི་ཡུལ་དུ་འཁྲུངས། རང་ལོ་བདུན་པའི་ཐོག་རབ་ཏུ་བྱུང་་་་་
ཞིང་བཅུ་དྲུག་ཐོག་དབུས་སུ་ཕེབས། རིག་གནས་དང་གཞུང་་་
བཀའ་པོད་ལྔ་སོགས་ལ་ཐོས་བསམ་སྒོམ་གསུམ་དང་། མདོ་་་་
སྔགས་ཀྱི་བསྟན་པ་ལ་དག་ཐེར་ནན་ཏན་མཛད། ས་གླང་ལོར་
ལྷ་ལྡན་སྨོན་ལམ་ཆེན་མོ་བཙུགས། དགའ་ལྡན་དང་བདེ་ཆེན་་
གསང་བསྔགས་མཁར་ཕྱག་བཏབ། སེར་འབྲས་དང་རྒྱུད་གྲྭ་་་་
སྟོད་སྨད་འཛུགས་པའི་བཀོད་པ་མཛད། ལམ་རིམ་དང་སྔགས་
རིམ་སོགས་ལེགས་བཤད་ཀྱི་གསུང་རྩོམ་རྒྱ་ཆེར་སྤེལ། རྒྱལ་ཚབ་
རྗེ་དང་མཁས་གྲུབ་རྗེ། དགེ་འདུན་གྲུབ་སོགས་སློབ་མ་མང་དུ་
བསྐྱངས། སྤྱི་ལོ1419ལོར་སྐུ་གཤེགས།
གུཤི་ཧན། སྔར་ཨ་མདོ་སོག་རིགས་ཚོ་བ་ཧོ་ཤོད་ཀྱི་འགོ་དཔོན་ཞིག་་་
ཡིན་པ་འདི་ཉིད་རབ་བྱུང་བཅུ་གཅིག་པའི་ལྕགས་འབྲུག་ལོ་སྟེ་སྤྱི་་
ལོ1640ལོར་དཔུང་ཚོགས་དང་བཅས་པ་བོད་དུ་འབྱོར། ཆུ་ལུག་སྟེ་
• 43，



སྤྱི་ལོ1642ལོར་ཏཱ་ལའི་བླ་མ་སྐུ་ཕྲེང་ལྔ་བར་བཀུར་བཟོས་ཀྱིས་ཆོས་
སྲིད་གཉིས་ལྡན་གྱི་དགའ་ལྡན་ཕོ་བྲང་གསར་དུ་བཙུགས་ཏེ་གོང་་་
མའི་བཀའ་འབྲེལ་བོད་ཀྱི་རྒྱལ་བོ་མཛད། རབ་བྱུང་བཅུ་གཅིག་་་
པའི་ཤིང་རྟ་ལོ་སྟེ1654ལོར་ལྷ་སར་འདས།
ཀརྨ་བསྟན་སྐྱོང་དབང་བོ། དུས་རབས་བཅུ་བདུན་པ་ཙམ་ལ་བོད་་
ཀྱི་ས་གནས་སྲིད་དབང་འཛིན་མཁན་ཞིག་ཡིན་པ་འདིས་ཀརྨ་་་
བཀའ་རྒྱུད་ཀྱི་ཞྭ་དམར་བ་དང་ཇོ་ནང་བའི་གྲུབ་མཐའ་ལ་རྒྱབ་་
སྐྱོར་དང་དགེ་ལུགས་པའི་གྲུབ་མཐའ་ལ་སྡང་བོ་བྱས་པས་རབ་་་
བྱུང་བཅུ་གཅིག་པའི་ཆུ་རྟ་ལོར་གུ་ཤི་བསྟན་འཛིན་ཆོས་རྒྱལ་གྱིས་
བཟུང་ནས་བཀྲོངས།
སྡེ་སྲིད། ཡུལ་སྡེའི་སྲིད་དབང་འཛིན་མཁན་ཏེ་སྡེ་བའང་ཟེར། བོད་་་་
དུ་ཆོས་སྲིད་ཟུང་འབྲེལ་གྱི་ལམ་ལུགས་དར་བའི་སྐབས་སྲིད་་་་་་
ཕྱོགས་ཀྱི་བྱ་བ་བྱེད་མཁན་གཙོ་བོ།
ཕག་མོ་གྲུབ། སྡེ་སྲིད་ཕག་མོ་གྲུབ་པ་སྟེ་རབ་བྱུང་དྲུག་པའི་ཤིང་རྟ་་་་
ལོར་ཏའི་སི་ཏུ་བྱང་ཆུབ་རྒྱལ་མཚན་གྱིས་བཙུགས་པའི་སྲིད་་་་
དབང་དེ་ཡིན་ཞིང་། རབ་བྱུང་བཅུ་བའི་ས་རྟ་ལོར་ཀརྨ་པ་་་་་
བསྟན་སྐྱོང་དབང་བོས་བསྣུབས།
འབྲས་སྤུངས་དགོན་པ། དབུས་ཕྱོགས་དགེ་ལུགས་པའི་དགོན་ཆེན་
གསུམ་གྱི་ཡ་གྱལ། འདི་ནི་འཇམ་མགོན་ཆོས་ཀྱི་རྒྱལ་བོའི་དངོས་
སློབ་འཇམ་དབྱངས་ཆོས་རྗེ་བཀྲ་ཤིས་དཔལ་ལྡན་གྱིས་སྤྱི་ལོ་
• 44 •



1416ལོར་ཕྱག་བཏབ། ཏཱ་ལའི་བླ་མ་སྐུ་ཕྲེང་ལྔ་བའི་སྐབས་རི་བོ་
དགེ་ལུགས་པའི་ཆོས་དང་། བོད་ས་གནས་སྲིད་གཞུང་གི་ཆབ་་་
སྲིད་ལུགས་གཉིས་ཟུང་འབྲེལ་གྱི་སྒོ་ནས་བོད་ལྗོངས་ཡོངས་ལ་ཁ་
ལོ་བསྒྱུར་བའི་ལམ་ལུགས་དེ་དགོན་པ་འདིའི་དགའ་ལྡན་ཕོ་བྲང་
དུ་ཐོག་མར་བཙུགས། དགོན་པ་དེ་ལྷ་སའི་ནུབ་རྒྱུད་དགེ་འཕེལ་
དབུ་རྩེར་ཡོད། །
མཚེར་ཤག་རྡོ་ཁང་སྔོན་མོ། འབྲས་སྤུངས་དགོན་པའི་དགའ་ལྡན་ཕོ་
བྲང་གི་མིང་རྙིང་། །
སྡེ་སྲིད་སངས་རྒྱས་རྒྱ་མཚོ། རབ་བྱུང་བཅུ་གཅིག་པའི་ཆུ་སྦྲུལ་ལོར་
ལྷ་ལྡན་བྱང་ཕྱོགས་ཉང་བྲན་གྲོང་སྨད་གཞིས་ཀར་ཡབ་ཨ་སུག་
དང་ཡུམ་བུ་ཁྲིད་ཀྱི་སྲས་སུ་སྐུ་འཁྲུངས། རྒྱལ་དབང་ལྔ་བ་ཆེན་
པོས་ཆོས་སྲིད་གཉིས་ཀའི་རྒྱལ་ཚབ་ཀྱི་ལས་ཀ་བསྩལ་བའི་ལོ་ཉི་
ཤུ་རྩ་དྲུག་གི་རིང་སྡེ་སྲིད་ཀྱི་གོ་གནས་བཟུང་ནས་སྲིད་བསྐྱངས།
རྩེ་ཕོ་བྲང་དམར་བོ་ཉམས་གསོ་དང་རྒྱ་སྐྱེད་གནང་། རྒྱལ་་་་་
དབང་ལྔ་བའི་གསེར་གདུང་འཛམ་གླིང་རྒྱན་གཅིག་བཞེངས།
གསོ་བ་རིག་པའི་དཔལ་ལྡན་རྒྱུད་བཞི་ལ་ཞུ་དག་མཛད་དེ་་་་་
དཔར་དུ་བསྐྲུན་པ་སོགས་མཛད་རྗེས་ཤིན་ཏུ་ཆེ། གསུང་རྩོམ་་
སྐོར་ལ་ཕུག་ལུགས་རྩིས་ཀྱི་ལེགས་བཤད་བཻཌཱུརྱ་དཀར་བོ་དང་།
བཻཌུརྱ་དཀར་བོའི་གཡའ་སེལ། གསེར་གདུང་འཛམ་གླིང་རྒྱན་
གཅིག་གི་དཀར་ཆག་ཁྲིམས་ཡིག་དྭངས་ཤེལ་ཉེར་གཅིག གསོ་
• 45 •



བ་རིག་པའི་ཁོག་འབུབས་ལེགས་བཤད་བཻཌཱུརྱའི་མེ་ལོང་དྲང་་་
སྲོང་དགྱེས་པའི་དགའ་སྟོན། དཔལ་ལྡན་རྒྱུད་བཞིའི་འགྲེལ་བ་
བཻཌཱུརྱ་སྔོན་མོ། མན་ངག་རྒྱུད་ཀྱི་ལྷན་ཐབས་དུས་མིན་འཆི་་་་
ཞགས་གཅོད་པའི་རལ་གྲི་སོགས་ལེགས་བཤད་རྨད་དུ་བྱུང་བའི་
བསྟན་བཅོས་སྣ་ཚོགས་པོད་ཉི་ཤུ་རྩ་དྲུག་ཙམ་མཛད། གསོ་བ་
རིག་པའི་དཔལ་ལྡན་རྒྱུད་བཞིའི་དགོངས་དོན་རྣམས་མ་འདྲེས་
མཚོ་ལ་ཟླ་སྐར་ཤར་བ་ལྟར་མིག་ལམ་དུ་གསལ་བར་འཆར་བའི་
སྔོན་མེད་ཀྱི་བྲིས་ཆ་ཚང་དེབ་གྲངས་བདུན་ཅུ་དོན་བདུན་གྱི་་་
མཚོན་བྱེད་དཔེ་རིས་བཀོད། ལྕགས་པོ་རིར་སྨན་གྱི་སློབ་གྲྭ་་་་
འགྲོ་ཕན་རིག་བྱེད་གླིང་བཙུགས་པ་སོགས་སྐུ་ཚེ་ཧྲིལ་བོར་་་་་་་
བསྟན་དོན་ཁོ་ན་མཛད། མཐར་རབ་བྱུང་བཅུ་གཉིས་པའི་ཤིང་
བྱ་ལོར་སོག་པོ་ལྷ་བཟང་ཧཱན་གྱིས་བཀྲོངས།
སེ་ར་དགོན་པ། དབུས་ཕྱོགས་དགེ་ལུགས་དགོན་ཆེན་གསུམ་གྱི་ཡ་་་
གྱལ་བྱམས་ཆེན་ཆོས་རྗེ་ཤཱཀྱ་ཡེ་ཤེས་ཀྱིས་ཕྱག་བཏབ། ཁོང་་་་་
གིས་རྗེ་ཙོང་ཁ་བའི་སྐུ་ཚབ་ཏུ་ཏཱ་མིང་རྒྱལ་བོའི་དབུ་བླར་ཕེབས་
ནས་ཕྱིར་ལོག་སྐབས། རྟེན་སྐལ་དུ་བསྣམས་ཕེབས་པའི་བཀའ་
འགྱུར་གསེར་བྲིས་མ་དང་ཙན་དན་གྱི་གནས་བརྟན་བཅུ་དྲུག་་་
བཅས་བཞུགས་པའི་བོད་ཀྱི་ནང་བསྟན་གྱི་གདན་ས་གཙོ་བོ་་་་
ཞིག་ཡིན།
བློ་བཟང་ཆོས་ཀྱི་རྒྱལ་མཚན། པཎ་ཆེན་ཨེར་ཏི་ནིའི་སྐུ་ཕྲེང་བཞི་་་
• 46 •



བར་འདྲེན་པ་འདིས་ཏཱ་ལའི་བླ་མ་སྐུ་ཕྲེང་བཞི་བ་དང་ལྔ་བའི་་་
བསྙེན་རྫོགས་མཁན་པོ་མཛད་ཅིང་། ཆོས་སྡེ་ཆེན་པོ་བཀྲ་ཤིས་་
ལྷུན་པོ་དང་སེ་ར་འབྲས་སྤུངས་བཅས་ཀྱི་གདན་ཁྲིའི་ཁུར་བཞེས་
པའི་ཐོག་གུ་ཤྲི་བསྟན་འཛིན་ཆོས་ཀྱི་རྒྱལ་བོ་དབུས་གཙང་ལ་མ་་
འབྱོར་གོང་དང་། མན་ཇུ་གོང་མ་པེ་ཅིན་ལ་མ་ཕེབས་གོང་ནས་
སོ་སོར་འབྲེལ་བ་བཟང་བོ་བཙུགས་པར་བརྟེན། དགེ་ལུགས་་་་
པའི་བསྟན་ཇུས་ལ་ཕན་ཧ་ཅང་ཆེན་པོ་ཐོགས་ཡོད་ཅིང་། རབ་
བྱུང་བཅུ་གཅིག་པའི་ཤིང་བྱ་ལོར་གུ་ཤྲི་བསྟན་འཛིན་ཆོས་རྒྱལ་གྱི་
པཎྜི་ཏ་ཆེན་པོ་དང་སོག་སྐད་འབོ་ག་ཏོ་སྟེ་བློ་གྲོས་སྟོབས་ལྡན་་་་་
ཞེས་པའི་མཚན་གསོལ། མེ་ཕག་ལོར་མན་ཇུ་གོང་མ་ཧྲུན་ཀྲིས་་
བླ་མ་རྡོ་རྗེ་འཆང་ཞེས་པའི་མཚན་གསོལ་བར་བརྟེན་ཕྱིས་སུ་པཎ་
ཆེན་ཨེར་ཏི་ནིའི་སྐུ་ཕྲེང་བཞི་བར་བརྩི་བ་རེད། །
བསྐལ་བཟང་རྒྱ་མཚོ། ཏཱ་ལའི་བླ་མ་སྐུ་ཕྲེང་བདུན་པ་འདི་མདོ་་་་་་་
ཁམས་ལྷོ་རྒྱུད་ལི་ཐང་དུ་རབ་བྱུང་བཅུ་གཉིས་པའི་ས་བྱི་(1708)
ལོར་འཁྲུངས། རབ་བྱུང་བཅུ་གཉིས་པའི་ལྕགས་བྱི་(1719)ལོར་
གོང་མ་ཁང་ཤིས་ཀྱི་བཀའ་འབྲེལ་ལྷ་ས་རྩེ་ཕོ་བྲང་གི་གསེར་ཁྲིར་
ཕེབས། ས་སྤྲེལ་(1728)ལོ་ནས་ཤིང་སྟག་ལོའི་བར་བོད་དུ་བདེ་
གཟར་བྱུང་རྐྱེན་ཁམས་མགར་ཐང་དུ་ཆིབས་བསྒྱུར་གནང་།
རབ་བྱུང་བཅུ་གསུམ་པའི་ལྕགས་རྟ་(1750)ལོར་གོང་མ་ཆན་་་་
ལུང་གི་བཀའ་ལྟར་རྩེ་ཕོ་བྲང་དུ་རྒྱལ་སྲིད་བཞེས། རབ་བྱུང་་་་་
• 47 •



བཅུ་གསུམ་པའི་མེ་གླང་ལོར་(1757)དགོངས་པ་གཞན་དོན་དུ་་
གཤེགས།
འཇམ་དཔལ་རྒྱ་མཚོ། ཏཱ་ལའི་བླ་མ་སྐུ་ཕྲེང་བརྒྱད་པ་འདི་རབ་བྱུང་
བཅུ་གསུམ་པའི་ས་སྟག་(1758)ལོར་འཁྲུངས། ལྕགས་གླང་ལོར་
(1781)གོང་མ་ཆན་ལུང་གི་བཀའ་འབྲེལ་རྒྱལ་སྲིད་དང་ཆོས་་་་་
སྲིད་བཞེས། ཤིང་བྱི་(1815)ལོར་གཤེགས། །
ལུང་རྟོགས་རྒྱ་མཚོ། ཏཱ་ལའི་བླ་མ་སྐུ་ཕྲེང་དགུ་བ། འདི་རབ་བྱུང་་་་་
བཅུ་གསུམ་པའི་ཤིང་གླང་(1805)ལོར་ཁམས་འདན་ཁོག་ཏུ་་་་་
འཁྲུངས། རབ་བྱུང་བཅུ་བཞི་བའི་ཤིང་ཕག་(1815)རང་ལོ་་་་
བཅུ་གཅིག་པར་འདས། །
འཕྲིན་ལས་རྒྱ་མཚོ། ཏཱ་ལའི་བླ་མ་སྐུ་ཕྲེང་བཅུ་གཉིས་པ་འདི་རབ་་་
བྱུང་བཅུ་བཞི་བའི་མེ་འབྲུག་(1856)ལོར་འཁྲུངས། ས་རྟ་ལོར་
གསེར་བུམ་དཀྲུགས་ནས་ལྕགས་སྤྲེལ་ལོར་གསེར་ཁྲིར་ཕེབས། །
རབ་བྱུང་བཅོ་ལྔ་བའི་ཆུ་བྱ་ལོར་འཇམ་དབྱངས་གོང་མ་ཐུང་ཀྲིའི་
བཀའ་འབྲེལ་ཆོས་སྲིད་གཉིས་ཀྱི་འགན་བཞེས་ནས་ཤིང་ཕག་་་་
(1875)ལོར་འདས།
ཐུབ་བསྟན་རྒྱ་མཚོ། ཏཱ་ལའི་བླ་མ་སྐུ་ཕྲེང་བཅུ་གསུམ་པ་འདི་རབ་་་་
བྱུང་བཅོ་ལྔ་བའི་མེ་བྱི་(1876)ལོར་དྭགས་པོ་གླང་མདུན་དུ་་་་་་
འཁྲུངས། ས་ཡོས་(1879)ལོར་འཇམ་དབྱངས་གོ་མ་ཀྲུང་ཞུས་་
བཀའ་ཕབ་པ་ལྟར་གསེར་བུམ་དཀྲུག་མི་དགོས་པར་རྩེ་ཕོ་བྲང་གི་
48 •



གསེར་ཁྲིར་གདན་འདྲེན་ཞུས། ཤིང་ལུག་(1895)ལོར་འཇམ་་་
དབྱངས་གོང་མའི་བཀའ་འབྲེལ་རྒྱལ་སྲིད་ཆོས་སྲིད་བཞེས།
ལྕགས་བྱི་(1900)ལོར་མཚན་ཞབས་སོག་པོ་རྡོ་རྗེ་ཟེར་བ་ཨུ་རུ་སུ་
རྙིང་བར་སྐུ་ཚབ་ཏུ་བཏང་། ཤིང་འབྲུག་(1904)ལོར་དབྱིན་་་་་
ཇིས་ལྷ་སར་བཙན་འཛུལ་བྱས་རྐྱེན་སོག་ཡུལ་བརྒྱུད་ནས་ས་སྤྲེལ་
(1908)ལོར་པེ་ཅིན་དུ་ཕེབས་ཏེ་གོང་མ་ཀོང་ཞུ་ལ་མཇལ་འཕྲད་
ཞུས། ས་བྱ་(1909)ལོར་པེ་ཅིན་ནས་བོད་དུ་ཆིབས་བསྒྱུར་་་་
གནང་བའི་ཕྱི་ལོ་ལྕགས་ཁྱི་(1910)ལོར་རྒྱ་གར་དུ་བྱོན་ཏེ་ཆུ་བྱི་་
(1912)ལོར་བོད་དུ་འབྱོར། ཆུ་བྱི་(1933)ལོར་སྐུ་གཤེགས།
གསེར་གདུང་འཛམ་གླིང་རྒྱན་གཅིག རབ་བྱུང་བཅུ་གཉིས་པའི་ཆུ་
སྤྲེལ་(1692)ལོར་འགོ་བཙུགས་ཏེ་ཤིང་ཁྱི་(1694)ལོ་ལ་ལེགས་་་
པར་གྲུབ་པའི་རྒྱལ་དབང་ལྔ་བའི་སྐུ་གདུང་མཆོད་རྟེན།
འུ་ལག མི་ཕྱུགས་གང་ཅིས་དངོས་སུ་རྒྱུག་དགོས་པའི་ཁྲལ་རིགས།
སློབ་ཚན་བཅུ་དྲུག་པ། མི་ཆོས་གནད་ཀྱི་ཕྲེང་བ།
མགོ་ལྟག་ཕྱེད་པ། བསམ་བློ་གཏོང་བའི་དོན།
ང་རྒྱལ། ཁེངས་པ་དང་དྲེགས་པས་གཞན་ལ་མ་བརྩི་མ་གུས་པར་རང་
ཉིད་ཁྱད་དུ་འཕགས་པར་རློམ་པའི་མི་སྟེ། ཕྱི་ནང་གི་ཆོས་གང་
རུང་ལ་དམིགས་ནས་ཁེངས་པའི་རྣམ་པ་ཅན་གྱི་སེམས་བྱུང་།
• 49 •



ཀོ་ལུང་སྡུག་ཡུས། རྐྱེན་ཆུང་ངུ་ཙམ་ལ་ཁོང་ཁྲོ་ཟ་བ་དང་བྱས་ཡུལ་ལ་
སྨོད་པའི་སེམས།
འདུན་མ། དམིགས་གཏད་ཀྱི་བློའམ་ཐབས་ཇུས།
ཐང་མོ་རྡོལ། ཐང་མར་བརྡལ་བའམ་སྙོམས་པར་བྱེད་པ། རྡོལ་ནི་་་་
རྡལ་བའི་སྐུལ་ཚིག་གོ། །
གང་ཟག སྐྱེས་འགྲོ་མི་སྟེ། གདགས་གཞི་ཕུང་བོ་ལྔ་བོ་གང་རུང་ལ་་་་
བརྟེན་ནས་བཏགས་པའི་འགྲོ་བ་རིག་དྲུག་དང་ཐེག་པ་གསུམ་གྱི་
སྐྱེ་འཕགས་གང་དང་གང་དེའི་རྒྱུད་ལ་སྐྱོན་ཡོན་གཉིས་ཀ་རེ་ཞིག་
གང་བ་དང་། རེ་ཞིག་ཟག་པ་སྟེ་འཇིག་རྟེན་པར་གྱུར་བས་ན་་་
གང་ཟག་
མི་ཆོས། འཇིག་རྟེན་པའི་བསླབ་བྱའམ་མིའི་ཚུལ་ལུགས།
གསོང་། (བྱ་བྱེད་ཐ་དད་པའི་བྱ་ཚིག)གསང་བའི་ད་ལྟ་བའི་འབྲི་ཚུལ་
ཞིག གཞན་ལ་ཤེས་སུ་མི་འཇུག་པའམ་མི་མངོན་པར་བྱེད་པའི་
དོན། །
བྱར། བྱུར་བོ་སྟེ། ལྟས་ངན་ནམ་རྐྱེན་ངན། སྡུག་བསྔལ་འབྱུང་བའི་
གཞིའོ། །
ཡི་དམ། རྒྱུད་སྡེ་ལས་བཤད་པའི་ཐུན་མོང་མ་ཡིན་པའི་བསྟེན་བྱའི་ལྷ་
སངས་རྒྱས་བྱང་སེམས་རྣམས།
འཚལ། དབྱངས་ཅན་དགའ་བློས་ལམ་རིམ་ཆེན་མོའི་བརྡ་དཀྲོལ་ལས།
འཚལ་ཞེས་པ་ནི་བརྡ་རྙིང་སྟེ། ཤེས་པ་དང་། ཆོག་པ་དང་།
• 50 •



འདོད་པ་དང་། དགོས་པ་དང་། ཟ་བ་དང་། བགྱི་བ་དང་།
བྱ་བ་སོགས་ལ་སྐབས་ཐོབ་ཀྱིས་ཤེས་དགོས་སོ་ཞེས་གསུངས་པ་་་་
ལྟར། འདིར་བགྱི་བའམ་བྱ་བ་ལ་འཇུག་གོ།
སྨྲ་མཆུ། ངན་པར་སྨྲ་བའི་ཁ་མཆུ་ལྟ་བུ།
རྨོས་དོར། རྨོན་དོར་ཏེ་རྨོན་གླང་ལྟ་བུ་སོགས་ཆ་སྦྲེལ་བྱེད་པ་ལ་ཟེར།
སློབ་ཚན་བཅུ་བདུན་པ། མེ་ཏོག་ལྡུམ་
རའི་ནང་གི་ཀླན་ཀ(སྟོད་ཆ)
བྱ་རྒྱུང་། རྐྱང་ཤད་དམ་སྐྱིང་བ་དང་གླལ་བ་སྟེ་རྐང་ལག་རྐྱང་ཤད་་་་
བྱེད་པ་ལ་ཟེར། །
ལྐོག་མདའ། ལྐོག་ནས་མདའ་འཕེན་པའི་དཔེ་སྟེ་དོན་དུ་ལྐོག་ལ་ཚིག་
མཚོན་འདེབས་པར་གོ། །
ཀླན་ཀའི་ཚིག རྩོད་གཞི་སློང་བའི་སྨྲ་རྗོད་དང་ངག་ཚིག
ཧད་ཏཱ། དྲི་ངད་ལྡན་པའི་མེ་ཏོག་དམར་བོ་ཞིག སྐྱག་པ་མེ་ཏོག་ཀྱང་
ཟེར།
ཁྲ་མ། རྒྱ་གྲིམ་ལྟ་བུའི་རི་མོ་སྟེ། སྐར་ཁུང་གི་ཁྲ་མ།
ག་ཞ། བཞད་གད་ཀྱི་ཚིག་གམ འཕྱ་ལད་ཀྱི་གད་མོ་དགོད་པ། ག་་་་
གཞའ་འབྲི་བའང་ཡོད།
བ་མོ། བ་ཕྱུགས་དང་སྟོན་དཔྱིད་གནམ་གཤིས་གྲང་བའི་དུས་སུ་ཆུ་་་་
• 51 •



རྡུལ་ཟེགས་མ་ཁ་བ་ལྟར་ཆགས་པ་ལ། བད་ཀྱང་ཟེར།
ཛ་ལང་སྤྱོད་པ། ཞི་འཇམ་མ་ཡིན་པའི་རྩུབ་སྤྱོད།
ཟ་འོག་གོས། དར་སྐུད་ཚོན་སྣ་ལྔས་བཏགས་པའི་ཚོན་ཁྲ་ཅན་གྱི་གོས་
ཆེན་ལ། །
བག་འཚེར། བློ་ཞུམ་པ་མེད་པ།
ར་ཡིག་གཉིས་པ། སྦྲང་མའི་མིང་།
དྲེད་པོ། བློ་གྱོང་བོའི་དོན།
ལོག་པར་འཁུ་བ། ཕྱིན་ཅི་ལོག་པའི་སྒོ་ནས་དོན་མེད་ཁོང་ཁྲོ་སྐྱེས་་་་་
པའམ་འཁོན་འཛིན་བྱེད་པ།
དྲི་མས་འབགས། སྐྱོན་ནམ་དྲི་མས་འབགས་པ་སྟེ་འགོས་པའི་དོན།
སྦགས་ཞེས་འབྲི་བའང་ཡོད།
གཤེད་བབས། མི་མཐུན་པའི་ཕྱོགས་སམ་དགྲ་ཟླ།
མདོངས་མཐའ་ཅན། རྨ་བྱའི་མངོན་བརྗོད། །
མི་བསྲུན། མ་རུངས་པའམ་མ་དུལ་བ། རྩིང་སྤྱོད་ཅན་ལྟ་བུ།
སྔོ་བསང་མ། ནམ་མཁའ་དང་མཚན་མོ་ལའང་ཟེར།
ཆུ་ཤེལ་དབང་བོ། ཟླ་བའི་མིང་གི་མངོན་བརྗོད།
ཚུལ་འཆོས། ཕྱི་ཚུལ་གྱི་སྤྱོད་ལམ་འདྲ་ཆགས་པོ་བཟོ་བ།
འཚེངས་པ། (བྱ་བྱེད་ཐ་མི་དད་པའི་བྱ་ཚིག) ཡིད་ཚིམ་པ་དང་།
མགུ་བ། རེ་བ་ཁེངས་པ།
གཅམ་བུའི་ཚིག ཟོལ་གྱིས་སྨྲ་བའམ་བཅོས་མའི་གཏམ་སྟེ་དྲང་བོ་་་་
• 52 •



མིན་པ།
ཡང་ཅུན། རྒྱ་སྐད། (བོད་སྐད་ལ་དགུ་བ་མེ་ཏོག་ཟེར།)
སྤྱོམས་པའི་ཚིག ང་རྒྱལ་དང་རང་འདོད་ཀྱི་སྨྲ་ཚིག
བརྟུལ་ཞུགས། ཆ་བྱད་དང་སྤྱོད་ཚུལ་དང་ལུས་ངག་གི་འཇུག་པ་ངེས་
པར་བྱེད་པའི་སྤྱོད་པ་ལ། །
སློབ་ཚན་བཅོ་བརྒྱད་པ། མེ་ཏོག་ལྡུམ་
རའི་ནང་གི་ཀླན་ཀ(སྨད་ཆ)
དཀྱོར་འབྱིན། གཡོ་སྒྱུའི་ངང་ཚུལ་ཅན།
གཉུང་བར་བྱེད། ངག་ཤུབ་བུས་དམོད་མོ་འདེབས་པ།
ཕུང་དཀྲོལ། ཕུང་བྱེད་དམ་བརླགས་བྱེད་ཀྱི་དོན། ཕུང་ཁྲོལ་འབྲི་་་་
བའང་ཡོད།
སྒེག་འཆོས། མཛེས་པའི་ཉམས་འགྱུར་སྟོན་པ།
བརླང་སྤྱོད། མ་རུང་བའི་རྩུབ་སྤྱོད་པ།
ཁས་འཆེས། ཁས་ལེན་པ་དང༌། ངོས་ལེན་པ། དམ་བཅའ་བ།
ཟོལ་ཟོག བདེན་པ་མིན་པའམ་རྫུན་མ་སྟེ་བསླུ་བ་དང་། གཡོ་སྒྱུའི་་་་
དོན་དུ་གོ་དགོས།
གེ་སར་སྤྱོད། སྦྲང་མའི་མིང་།
རྩེན་པའི་གནས། རོལ་བའི་གནས་སམ་རྩེ་བའི་གནས།
• 53•



པ
རློམ་སེམས། རང་ཉིད་མཆོག་ཏུ་གྱུར་པ་ཞིག་ཡིན་སྣང་བསམ་པ།
མནོག་ཆུང་བྱ་བ། ཁེ་ཆུང་ཆུང་གི་བྱ་བ་དང༌། དོན་མེད་པའི་བྱ་བ།
ལྷ་ལམ། ནམ་མཁའ་སྟེ། འདིར་སེམས་ཀྱི་ལྷ་ལམ་ཞེས་སེམས་ཉིད་་་་
ནམ་མཁའི་གཟུགས་སུ་བཀོད་པ།
ཆུ་འཛིན། སྤྲིན་པའི་མིང་གི་མངོན་བརྗོད།
སྤྲིན་བཅུད། ཆར་བའི་མིང་།
བརྔོ་མ་ཐོགས། ཕན་མི་ཐོགས། མི་ནུས་པ། ་་་་
གདོལ་རིགས། སྔར་རྒྱ་གར་གྱི་རིགས་བཞིའི་ཐ་མ་དམངས་རིགས་་་་
ལས་ཀྱང་དམན་པའི་མགར་བ་དང༌་། ཤན་པ། རྔོན་པ། ཉ་བ།
ཐགས་མཁན། ཆོམ་པོ་སོགས་སྤྱིའི་མིང་སྟེ། འདིར་རིགས་རྒྱུད་
ཐ་མལ་ལ་གོའོ། །
སྐྱེན་འགྱུར། སྐྱེན་ནི་མྱུར་བའམ་མགྱོགས་པའི་དོན་ཏེ། འདིར་རྩལ་་
འགྱུར་བདེ་པོས་ལུས་པོའི་འགུལ་སྟངས་བྱེད་པའི་དོན།
གཅམ་གཟག གཅམ་ནི་བདེན་པ་མ་ཡིན་པ་བཅོས་མ་དང༌། གཟག་
ནི་ཁ་གསག་སྟེ། རང་དོན་དུ་ངོ་དགའ་བྱེད་པ་ཡིན། གཅམ་་་་
གསག་གམ་ཁ་གསག་འབྲི་བའང་ཡོད།
འཇུད་མཐུན་མ། སྨད་ཚོང་མ། །
སྦེ་ཡོན་ཅན། གཡོ་སྒྱུ་ཅན་དང་གྱ་གྱུ་ཅན། །
ལྔ་བའི་ལམ། ཤི་ནས་འགྲོ་བའི་ལམ། །
ཡུལ་ཡུལ་པོ། ངོ་ཚ་བའམ་མཚེར་མཚེར་བོ། ཞུམ་ཞུམ་པོ།
• 54 •



མོག་པར་བྱེད། ཉམས་པར་བྱེད། །
བསེན་པ། མཛའ་ཞིང་གཅུགས་པ།
དབང་གཞུ། ནམ་མཁའི་འཇའ།
སྦྲང་རྩིའི་ཟས་ཅན། སྦྲང་རྩི་གསོག་པ་པོ་སྦྲང་མའི་མིང་།
གཡོས་ཁང་། ཇ་བསྐོལ་ས་དང་ཟ་མ་བཟོ་སའི་ཐབ་ཚང་།
3 J
• 55 •



དེབ་གཉིས་པ།
སློབ་ཚན་དང་བོ། སྐྱེས་བུ་རྣམ་འབྱེད།
སྙོམས། (བྱ་བྱེད་ཐ་དད་པའི་བྱ་ཚིག)ངོས་མི་མཉམ་པ་མཉམ་པར་་་་
བྱེད་པ། ཚད་འདྲ་བའམ་ཡོ་གཟུར་མེད་པར་བྱེད་པའི་དོན།
དམ་པ། འཕགས་པ་དང་། མཆོག་ཏུ་གྱུར་པའམ་ཡང་དག་པ་དང་།
མཁས་བཙུན་བཟང་གསུམ་འཛོམས་པའི་མི།
ཕལ་བ། རང་ག་བའམ། དཀྱུས་མ།
དགག་སྒྲུབ། གཞུང་ལུགས་ཀྱི་ཚིག་དོན་དང་བྱ་སྤྱོད་སོགས་ནོར་བ་ལ་
རྒྱུ་མཚན་དྲངས་ནས་ནོར་ཚུལ་བསྟན་པའི་དགག་པ་དང་། ཚིག་
དོན་ནོར་འཁྲུལ་མེད་པ་རྣམས་ཁས་ལེན་པའི་སྒོ་ནས་སྒྲུབ་པ།
དྲིན་གཟོ། དྲིན་ལན་གསོབ་པའམ་དྲིན་ལན་འཇལ་བ།
ཕིགས་པར་སྨྲ། ཟུར་ཕྱིན་པར་བཤད་པ།
ཉམས་ཚོད། ཉམས་ལ་ལྟ་བའམ་སྐབས་བབས་གནས་ཚུལ་ཅི་ལགས་་་
དཔག་ཚོད་བྱེད་པ། །
གཡོ་ཅན། གཞན་བསླུ་བའི་བསམ་པ་དང་བྱ་སྤྱོད་ལྡན་པའི་མི་སྟེ།
གཞུང་དྲང་མ་ཡིན་པ། །
རྟོག་དཔྱོད། རྒྱུ་མཚན་ཅི་ཡིན་རིག་པས་བརྟགས་ཤིང་ཞིབ་དཔྱོད་བྱེད་
• 56 •



པའི་དོན།
སྤྱང་བོ། བློ་དང་ཚོར་བ་རྣོན་པོ། བློ་རིག་ཅན།
གླེན་པ། སྤྱང་བོ་མིན་པའམ་ཤེས་ཡོན་མེད་པའི་དོན།
སྦེད་པ། (བྱ་བྱེད་ཐ་དད་པའི་བྱ་ཚིག)དངོས་རྫས་སོགས་གཞན་གྱིས་
མི་མཐོང་བར་བྱེད་པ། །
འཆིང་བ། (བྱ་བྱེད་ཐ་དད་པའི་བྱ་ཚིག)བཅིངས་པ་དང་བཅིངས་་་
པའི་ད་ལྟ་བ་ཐག་པ་སོགས་ཀྱིས་སྡོམ་པ་ལ།
དོག་མོ། གུ་ཡངས་པའི་ལྡོག་ཟླ།
བརླིང་། བརྟན་པོ་དང་། འགྱུར་བ་མེད་པའི་དོན།
སློབ་ཚན་གཉིས་པ། གསོམ་ཤིང་གི་གཤིས་རྒྱུད།
གསོམ་ཤིང་། དུས་བཞིར་སྔོ་བའི་ཐང་ཤིང་གི་རིགས་ཤིག
གཤིས་རྒྱུད། རང་བཞིན་ནམ་རྒྱུ་དག གཤིས་རྒྱུད་འཇམ་པོ་ཞེས་པ་
ལྟ་བུ་ལ། །
འདྲེན་བྱེད། མིག་གི་མིང་།
ཚར་དུ་དངར། གྲལ་གྱི་སྟར་འགྲིག་པོ་བསྒྲིགས་པ། །
གཡང་གཟར། གཡང་ས་གྱེན་ཐུར་གཞོལ་བོ་ལ། གཡང་གཟར་བྲག་་
ལ་མ་འཛེགས་ན། བདེ་མོ་ཐང་ལ་སླེབས་ཐབས་མེད་ཅེས་པ་ལྟ་བུ།
མཁྲེགས། རྡོ་ལྟར་སྲ་ཞིང་འཐས་པའི་དོན།
• 57 •



འདབ་ཆགས། བྱ་རིགས་ཀྱི་སྤྱི་མིང་།
བསྣུབ། (བྱ་བྱེད་ཐ་དད་པའི་བྱ་ཚིག)མེད་པར་བཏང་བའི་དོན།
འགེམས། (བྱ་བྱེད་ཐ་དད་པའི་བྱ་ཚིག)བཅོམ་པའི་དོན། སེང་གེས་་་
གླང་ཆེན་གྱི་མགོ་འགེམས་ཏེ་བསད་པ་ཞེས་ལྟ་བུ། །
ཐང་ཆུ། ཤུག་པ་དང་གསོམ་ཤིང་སོགས་ལས་བབས་པའི་ཚི།
འཆར་སྒོ། བསམ་པའི་དྲན་ཚུལ་ལམ་དྲན་རྟོག་སྟེ། སེམས་ཀྱི་འཆར་སྒོ་
འབྱུང་ལ་མཐའ་མེད། འཆར་སྒོ་ཡངས་པ་ལྟ་བུ། །
བག་ཆགས། མངོན་དུ་མ་གྱུར་བའི་སྐྱེ་སྟོབས་ཀྱི་རིག་པའམ་རང་་་་་་
གཤིས་ཀྱི་མིང་།
འོབས། ས་དོང་དང་ས་ཤུར། མིས་བརྐོས་པའི་ཆུའི་བཞུར་ལམ་ཆེན་་་་
པོའི་མིང་།
ཁེ་གྱོང་། ཁེ་བཟང་དང་གྱོང་གུད།
དབུལ་ཕོངས། མེད་པོའམ་རྒྱུ་ནོར་མེད་པ།
སློབ་ཚན་ལྔ་བ།
ལང་ཚོའི་རྦབ་ཆུ།
སྒྲོ་མདོངས། རྨ་བྱའི་མཇུག་སྒྲོའི་སྣེ་མོའི་ཐིག་ལེ་ཁྲ་བོ་ཚོན་མདོག་ཅན་
གྱི་མིང་།
སྒྲོ་ཐུལ། རྨ་བྱ་སོགས་ཀྱི་སྒྲོའི་མིག།
ཟ་འོག སྲིན་བལ་དང་ཟངས་སྐུད་བསྲེས་ནས་བཏགས་པའི་ཐགས་་་་་
• 58 •



གོས་ཀྱི་རིགས་ཤིག
དབང་བོའི་གཞུ་རིས། འཇའ་ཚོན་གྱི་མིང་།
འཕྱོར། ལུས་ལ་རྒྱན་གོས་གསར་བ་གྱོན་པའི་མིང་།
ཟིལ་ཤུགས། རྔམ་ཟིལ་གྱི་ཤུགས་སམ་ནུས་པ།
ཡན་ལག་བརྒྱད་ལྡན། མཆོག་ཏུ་གྱུར་བའི་ཆུ་བོའི་རིགས་ཏེ། མངར་
བ་དང་། བསིལ་བ། འཇམ་པ། ཡང་བ། དྭངས་པ། གཙང་
བ། མགྲིན་པར་མི་གནོད་པ། ལྟོ་བར་ཕན་པ་སྟེ་བརྒྱད་དོ།།
ངམ་རོང་། གཡང་སའམ། གྲོག་རོང་།
གཞིབ། ཁ་དང་སྣ་ནས་ཆུ་སོགས་ཁོང་ལ་དྲངས་པའི་དོན། །
འཕེལ་འགྲིབ། ཡར་འཕེལ་བ་དང་མར་འགྲིབ་པ།
སྒྲོམ། སྒམ་གྱི་མིང་གཞན། །
བ་ཚྭ། བཅུད་མེད་པའི་ས་ནང་ནས་ཐོན་པའི་ཚྭའི་རིགས་ཤིག་གི་མིང་།
ཀླ་ཀློ། ཡུལ་མཐའ་འཁོབ་ཏུ་སྐྱེས་པའམ། ཡུལ་ལུགས་བཟང་བོའི་བླང་
དོར་མི་ཤེས་པའི་མི་བླུན་རྨོངས།
རྙིང་ཞེན། རྙིང་བའི་ལུགས་ལ་ཆགས་པའམ་ཞེན་པ།
བག་འཁུམ། སེམས་ཞུམ་པ།
• 59 •



སློབ་ཚན་དྲུག་པ། དྲིན་ཆེན་སྐྱེད་མར་འབུལ་
བའི་ཡིད་གདུང་མཆི་མའི་མཆོད་པ།
མགོ་སྐྱེས། སྐྲ་ཡི་མིང་། །
བཏུམས། (བྱ་བྱེད་ཐ་དད་པའི་བྱ་ཚིག)གོས་སོགས་ཀྱིས་གཡོགས་པ།
འཁར་བ། (1ཐོགས་པ། 2དབུག་པའི་མིང་། །
བསྡོས། (བྱ་བྱེད་ཐ་དད་པའི་བྱ་ཚིག）འདིར་ཉེན་ཁར་མི་འཛེམ་པའི་
དོན་ཏེ། བདེན་དོན་གྱི་ཆེད་དུ་རང་གི་ལུས་སྲོག་སྡོ་ཕོད་པ། ས་
ཐག་རིང་བོར་བསྐྱོད་པའི་དཀའ་ཚེགས་དང་བསྡོས་པ་ཞེས་པ་ལྟ་
བུ། གཞན་བསྡུར་བ་དང་འགྲན་པ། བཤད་པ། གཞན་ནོར་་་
བསླུས་ནས་ལེན་པ་བཅས་ཀྱི་དོན་ལའང་འཇུག དོ་སྡེ་ཞིང་ཕོད་་་་
བཙུགས་པ། འགྲན་སྡོ་བ། རྒྱུ་ནོར་བསྡོས་ཞེས་པ་ལྟ་བུ།
བྱིལ་བྱིལ། ཕྱོགས་གཅིག་ལ་བྱུལ་བྱུལ་བྱེད་སྟངས།
སྣུམ་བཞུ། སྣུམ་ལས་བྱས་པའི་སྒྲོན་མེ།
འཛར། སྐུད་པ་སོགས་ཀྱི་སྣེ་ནར་ནར་དུ་འཕྱང་བ།
སྨྱུ་བ། ཁྱིམ་པའི་གོས།
རྨེག་མེད། གཏན་མེད་དམ་རྩ་མེད།
བལྟམས། བུ་གུ་བཙས་པའི་ཞེ་ས་སྟེ། འཁྲུངས།
ལྟེང་ཀ ཆར་ཆུ་འཁྱིལ་བའི་ས་ཀོང་།
• 60 •



སློབ་ཚན་བརྒྱད་པ། ཀ་བཤད་ཀྱི་རྩོམ་ལུགས་སྐོར།
ཀ་ལི། མགོ་བོའི་ཐོད་རུས།
བུན། བུ་ལོན་གྱི་བསྡུས་མིང་།
མནོ་བསམ། བསམ་བློ་སྟེ། ལས་ཀ་གང་བྱེད་ཀྱང་མནོ་བསམ་ཡག་པོ་
ཐོངས་ལྟ་བུ། །
ཏེ་བོར། 1 ཤིན་ཏུའམ་རབ་ཏུ། ལེགས་པ། སྲ་བ། @དམ་པ།
$དྲག་པ། ) ཚབས་ཆེ་བ།
འགལ་འཛོལ། ཁྲིམས་འགལ་དང་ནོར་འཁྲུལ།
སློབ་ཚན་དགུ་བ། ཀ་བཤད་ཀྱི་རྩོམ་དཔེ་ཁག་གཅིག
གཡོ་སྒྱུ། རང་སྐྱོན་སྦ་ཞིང་གཞན་མགོ་སྐོར་བའི་བསམ་སྦྱོར་ཞིག གཡོ་
སྒྱུས་ཚོད་མི་ཟིན། གཡོ་སྒྱུ་མེད་ཅིང་ཀུན་ལ་བྱམས་པ། གཡོ་སྒྱུ་
མེད་པའི་ཝ་དང་། མི་ཤ་མི་ཟ་བའི་སྟག་མེད། ཝ་མོ་གཡོ་སྒྱུ་ཆེ་
རུང་། རྔོན་པའི་ལག་ནས་མི་ཐར་ཞེས་པ་ལྟ་བུ།
མཆོར་སྒེག མཛེས་ཤིང་སྒེག་པའི་ཉམས།
ཙ་རི། བོད་རང་སྐྱོང་ལྗོངས་ཀློ་ཡུལ་གྱི་གནས་རི་ཞིག
ཛ་ཡ། ལེགས་སྦྱར་སྐད་དེ། རྒྱལ་བའམ་རྒྱལ་ཁའི་དོན།
ཐོ་ཅོ། སྤྱོད་པ་རྩིང་བོ་དང་མ་བརྟགས་མ་དཔྱད་པའི་ཚུལ་མིན་སྤྱོད་
པ། (དོན་མེད་བཞད་གད་སློང་བའི་ཅ་ཅོ། ི གནས་ལུགས་
• 61 •



དང་མི་བསྟུན་པའམ་ཉེན་ཁར་མི་འཛེམ་པ།
ཧོལ་སྤྱོད། མ་བརྟགས་པའི་རང་སྣང་དབང་བཙན་གྱི་སྤྱོད་པ། །
བ་ཤེ། སྔར་བོད་དུ་བ་ཕྱུགས་ཤེ་སྟེ་བོགས་མ་ལ་བཏང་ནས་ལེན་པའི་་་
མར་ཕྱུར། །
གླང་འགེལ། ཡོད་པ་དེ་བསམ་བཞིན་མེད་པར་བཤད་པ་དང་ཡིན་པ་
མིན་པར་བཤད་པ། །
ཛ་ཛོར། བྱ་སྤྱོད་དང་ཆས་དངོས་སོགས་ཟང་ཟིང་གི་ཚུལ།
ཕྱིད། (བྱ་བྱེད་ཐ་མི་དད་པའི་བྱ་ཚིག)ལྡེང་བ་དང་འཕྱང་བ་སོགས་ཀྱི་
དོན་དུ་གོ་བའི་འབྱིད་པའི་འདས་པ། འཚོ་ཐབས་བྱས་པའི་་་་་
དོན་ཏེ། སྟོང་གཏམ་གྱིས་མི་ཚེ་ཕྱིད་པ་ངོ་རེ་ཚ། སྔོན་ཆད་ཟས་
ཀྱིས་ལྟོ་བ་ཕྱིད་ཙམ་ཡིན་ཞེས་པ་དང༌། ལུས་ཀྱི་ཤ་པགས་དང་་
སྐྱེ་དངོས་འཁངས་ནས་ངོ་བོ་འགྱུར་བ་སྟེ། གྲང་རེག་གིས་ལག་
པ་ཕྱིད་ཅེས་པ་ལྟ་བུའོ།། །
གཟུ་ལུམ། ཚུལ་འཆོས་དང་རང་བཟོ། འོས་མིན་ཚོད་མིན་གྱི་རྩུབ་་་
སྤྱོད་ཀྱི་དོན། །
ཤེ་མོང་། ཤེད་ཤུགས་སམ་སྟོབས་རྩལ་དང་དབང་ཐང་།
སྲེད་པ། ཞེན་པའམ་ཆགས་པ། །
བསྐྱུངས། (བྱ་བྱེད་ཐ་དད་པའི་བྱ་ཚིག》འདོར་བའམ་སྤོང་བ་དང༌།
ཇེ་ཉུང་དུ་བཏང་བའམ་ཇེ་ཐུང་དུ་བཏང་བའི་དོན་ཏེ། ཁེངས་་་
དྲེགས་སྐྱུང་མཁན། ཁེངས་པ་བསྐྱུངས་ནས་ཡོན་ཏན་སྦྱང་ལྟ་བུ།
• 62 •



སློབ་ཚན་བཅུ་གཅིག་པ། དཔལ་ཞྭ་ལུ་གསེར་
ཁང་ལ་ལྟ་སྐོར་དུ་ཕྱིན་པའི་མཐོང་ཐོས།
བུ་སྟོན་རིན་ཆེན་གྲུབ། རབ་བྱུང་ལྔ་བའི་ལྕགས་སྟག་(1290)ལོར་་་
གཙང་ཤབ་སྨད་དུ་འཁྲུངས། བཀའ་བརྒྱུད་པ་ཁྲོ་ལོའི་ཡང་སློབ།
ཞྭ་ལུ་ཆོས་སྡེར་འཆད་ཉན་ཡུན་རིང་མཛད། མདོ་སྔགས་གཉིས་
དང་རིག་གནས་ཆེ་ཆུང་གི་གཞུང་དང་འགྲེལ་བཤད་བརྒྱ་ཕྲག་་
དུ་མ་བརྩམས་ཏེ་གསུང་འབུམ་པོ་ཏི་ཉི་ཤུ་རྩ་དྲུག་ཡོད། དེའི་་་
རྒྱུད་འཛིན་རིམ་བྱོན་ལ་ཞྭ་ལུ་བའི་གྲུབ་མཐའམ་བུ་ལུགས་ཞེས་
གྲགས། རབ་བྱུང་དྲུག་པའི་ཤིང་འབྲུག་(1864)ལོར་གཤེགས། །
གྲུབ་མཐའ། ཕྱི་ནང་གི་ཆོས་ལུགས་སོ་སོའི་ལྟ་བ་འཛིན་ཚུལ་ཏེ་རང་གི་
བློ་ངོར་གཞི་ལམ་འབྲས་བུ་གསུམ་སོགས་གཞུང་དང་རིགས་པས་
བསྒྲུབས་ནས་གྲུབ་པར་ཐག་བཅད་པའི་ལྟ་ཚུལ་ལམ་གཞུང་་་་་
ལུགས་ལ་ཟེར། །
གམ་པ་ལ། ས་མིང་ཞིག་སྟེ། བོད་རང་སྐྱོང་ལྗོངས་གོང་དཀར་རྫོང་གི་
ནུབ་རྒྱུད་དུ་ཡོད།
ཡར་འབྲོག་གཡུ་མཚོ། མཚོ་མིང་ཞིག བོད་རང་སྐྱོང་ལྗོངས་ཀྱི་ལྷོ་་་
རྒྱུད་དང་ཡར་ཀླུངས་གཙང་བོའི་ལྷོ་ངོས། སྣ་དཀར་རྩེ་རྫོང་གི་་
བྱང་རྒྱུད་དུ་ཡོད།
• 63 •



གཡོར་གྲུ། རླུང་ཤུགས་དང་བསྟུན་ཏེ་གཡོར་མོ་འཐེན་ནས་སྐྱོད་པའི་
གྲུ་ལ་གོ། །
སྔོ་བསངས་མ། ནམ་མཁའི་མིང་། ནམ་མཁའི་རང་མདོག་སྔོ་་་་
བསངས་ཡིན་པའི་ཕྱིར། །
སུམ་རྩེན་གནས། ནམ་མཁའི་མིང་སྟེ། བརྒྱ་བྱིན་དང་དྲག་པོ། ཉེ་་་
དབང་བཅས་ལྷའི་གཙོ་བོ་གསུམ་རྩེ་བའི་གནས་ལ་སུམ་རྩེན་ཞེས་
བྱ་བས་དེ་ལྟར་བཏགས། སུམ་ཅུ་རྩ་གསུམ་གྱི་ལྷ་ཡུལ་ཡིན།
མྱང་ཆུ། འབབ་ཆུ་ཞིག ཆུ་འགོ་ཧི་མ་ལ་ཡའི་རི་རྒྱུད་ཀྱི་བྱང་ངོས་ཕག་
རི་ཇོ་མོ་ཞེས་པའི་གངས་རི་ལས་བྱུང་ཞིང་ཡར་ཀླུངས་གཙང་བོར་
འབབ།
་ གྲོང་། མི་ཚང་གང་འཚམས་ཤིག་མཉམ་དུ་ཆགས་པའི་གྲོང་སྡེ་ལ།
གྲོང་རྡལ། སྔར་གྱི་བཤད་སྲོལ་ལྟར་ན་གྲོང་ཆུང་ཆུང་མིན་པ། གྲོང་་་
ཁྱེར་ལས་ཆུང་བ། བཟོ་ཚོང་མང་ཙམ་འཛོམས་སའི་གྲོང་སྡེ་ལ།
སོ་ནམ་པ། ཞིང་ལས་གཉེར་མཁན་གྱི་མི། །
ལམ་སང་། འཕྲལ་དུའམ་ད་ལྟ་ཉིད། །
གཤོངས་ས། ས་གཞི་ཀོང་ཀོང་ངམ་ཀྱོང་ཀྱོང་། །
རྒྱ་ཕིབས། གསེར་ཟངས་སོགས་ལས་བཟོས་པའི་ཁང་བའི་ཐོག་ཁེབས།
བད་ཀ ཁང་ཐོག་པུ་ཤུའི་འདབས་སྣེ།
གཙང་ཁང༌། འདུ་ཁང་སྦུག་གི་རྟེན་ཁང་། ་
དགེ་སློང་། སོ་ཐར་རིས་བདུན་གྱི་ནང་གསེས། འདུལ་ཁྲིམས་ཉིས་་་་
• 64 •



བརྒྱ་ལྔ་བཅུ་རྩ་གསུམ་སྲུང་བར་ཁས་བླངས་ཤིང་དེའི་སྡོམ་པ་ཆོ་
ག་བཞིན་བླངས་པའི་ཚངས་སྤྱོད་གང་ཟག་ལ། །
དགེ་བསྙེན། སོ་ཐར་རིས་བདུན་གྱི་ནང་གསེས། བསླབ་པ་གཞི་ལྔ་་་
བསྲུང་བར་ཁས་བླངས་པའི་ཁྱིམ་ན་གནས་པའི་གང་ཟག །
འབོགས། (བྱ་བྱེད་ཐ་དད་པའི་བྱ་ཚིག)བྱིན་པ་དང་ཐོབ་པའི་དོན།
ཉམས་མྱོང་འབོགས་པ་ལྟ་བུ་སྟེ། སྦྱིན་པ་དང་སྟེར་བའི་དོན།
བཀའ་སློབ་ཕོག་ཅེས་པ་དང་བྱ་དགའ་འབོགས་ཞེས་པ་ལྟ་བུའོ།།
སོ་ཐར། སོ་སོར་ཐར་བའི་བསྡུས་ཚིག་སྟེ། ཚུལ་ཁྲིམས་སྲུང་མཁན་་་་་
རང་ཉིད་ངན་སོང་དང་འཁོར་བ་ནས་ཐར་བ།
ཟགས། སློབ་ཚན་འདིར་ཕོག་པའམ་ལྷུང་བའི་དོན།
ཁ་སར་པ་ཎི། ལེགས་སྦྱར་སྐད་དེ། མཁའ་སྤྱོད་དེ་སྤྱན་རས་གཟིགས་
ཀྱི་བྱེ་བྲག་ཅིག་
འཇའ་ས། ཐོབ་དང་གོ་སའི་མིང་། གཟེངས་བསྟོད་སོགས་གནང་
བའི་ཡིག་བྱང་ལའང་། །
གན་ཇི་ར། སྤྱིར་གཉྫིར་ཞེས་འདི་ལྟར་འབྲི་སྟེ། གཙུག་ལག་ཁང་དང་
དགོན་པ་སོགས་ཀྱི་ཁང་བའི་མཛེས་རྒྱན་གསེར་ཟངས་སོགས་་་
་་ལས་གྲུབ་པ་ཞིག་
རྨ་མེད། ལྷད་མེད་པའམ་ཡང་དག་པའི་དོན། །
དོན་གཉིས། རང་དོན་དང་གཞན་དོན་གཉིས།
ལུས་ཅན། སེམས་ཅན་སྤྱིའི་མིང་། །
• 65 •



ཊིཀྐ། ལེགས་སྦྱར་སྐད་དེ། འགྲེལ་བཤད་ལ།
ད་ཆ། ད་ལྟ་དང་དོན་འདྲ།
ཆུད་ཟོས། དོན་མེད་འཕྲོ་བརླག་ཏུ་སོང་བ།
སྟེང་ཤོད། ཁང་བའི་བླ་འོག
རྡོ་གཡམ། རྡོ་ལེབ་སྲ་མོ་སྟེ་མདོག་ནག་ཅིང་དབྱིབས་ལེབ་པ་ཁང་བའི་
ཐོག་ཁེབས་དང་ར་སྐྱོར་བྱེད་ཐུབ་པ་ཞིག
སློབ་ཚན་བཅུ་གཉིས་པ། ནམ་མཁའི་
བསྟན་བཅོས། །
སོས་ཁ། དཔྱིད་ཀའི་མིང་།
ལུད་པ། (བྱ་བྱེད་ཐ་མི་དད་པའི་བྱ་ཚིག)འདིར་འཕྱུར་བའི་དོན་ལ་་་
འཇུག འོ་མ་འཁོལ་ནས་ཕྱིར་ལུད་པ། གཙང་ཆུ་རྒྱས་ནས་ལུད་
པ་ཞེས་པ་ལྟ་བུ། །
བླུ། (བྱ་བྱེད་ཐ་དད་པའི་བྱ་ཚིག)ཉོས་པའི་ཞེ་ས་སྟེ། བཀའ་བསྟན་གླུ་
བ། གསོད་ལ་ཁད་ཀྱི་སྲོག་བླུ་བར་བླུ་རིན་སྤྲད་པ། །
གོ་ལ། ཟླུམ་པོའི་དོན་ཏེ། སའི་གོ་ལ། རླུང་གི་གོ་ལ། ཞེས་པ་ལྟ་བུ།
ཕྲ་མ། མི་མཐུན་པར་བྱེད་པའི་ཚིག
རིག་བྱེད། སློབ་ཚན་འདིར་བློ་གྲོས་ལ་གོ།
འདྲིས། (བྱ་བྱེད་ཐ་མི་དད་པའི་ཚིག)གོམས་པའམ་ཆ་རྒྱུས་ལོན་པ།
• 66 •



ས་མ་འདྲིས་བྱང་ཐང་སྐྱ་མོ་རེད། འདྲིས་ཟིན་ན་རང་གི་ཕ་ཡུལ་
རེད་ཅེས་པ་ལྟ་བུ།
སོག་མ། གྲོ་ནས་སོགས་ལོ་ཏོག་དང་རྩྭ་ལྡུམ་བྲེགས་ཤུལ་གྱི་གཞུང་རྟ།
སློབ་ཚན་བཅུ་བཞི་བ། རླངས་འཁོར་གྱི་རྩལ་
ལས་ཐོན་པའི་དགེ་མཚན་གསར་བ།
གསེང་། བར་མཚམས་སམ་སྲུབས། སྔ་དྲོ་དང་ཕྱི་དྲོའི་མཚམས་ལ་་་་
གུང་གསེང་དང་། སློབ་ཐུན་སྔ་མ་དང་ཕྱི་མའི་མཚམས་ལ་ཐུན་
གསེང་ཞེས་པ། ནགས་གསེང་། རྩྭ་གསེང་ཞེས་པ་ལྟ་བུ།
མྱ་ངམ་ཐང་། རྩྭ་ཆུ་མེད་པའི་ཐང་སྟོང་དང་ཡིད་སྐྱོ་བའི་ས།
མར་གད། རིན་པོ་ཆེ་ལྗང་ཁུ་ཞིག
གཏོས་པ། ཚད་མེད་པའི་དོན། ཆེ་ཆུང་གི་ཚད་དང་རྒྱ་ཁྱོན་ནམ་་་་་
བོངས།
གྱད། རྩལ་སྟོབས་དང་ལུས་ཤུགས།
མི་ཕྱེད་པ། འགྱུར་ལྡོག་མེད་པའམ་བརྟན་པོ།
འཇིག་རྟེན་བྱེད་པོ། ལྷ་ཚངས་པ།
མགྱོགས་འགྲོ། རྟའི་མིང་།
ཉག་ཕྲན། མདའ་ཡི་མིང་། །
བྲེས། མཐུད་པའམ་སྦྲེལ་བའི་དོན།
• 67 •



མཁའ་ལྡིང་། བྱ་ཁྱུང་གི་མིང་།
འཆི་མེད། ལྷའི་མིང་། ཚེ་ལ་མངའ་བརྙེས་པ། ཐར་བ།
རྐྱང༌། ལུས་པོ་དྲེལ་དང་འདྲ་བའི་རི་དྭགས་ཤིག
ཡུ་མོ། ཤ་བ་མོའི་མིང་།
རྒོ་བ། རི་དྭགས་ཤིག
གནའ་གཡག ལུག་དང་འདྲ་བའི་རི་དྭགས་ཤིག་སྟེ་གནའ་བ་ཕོ།
ཚེམས་ཕྲེང་། སོ་ཕྲེང་ལ་གོ།
འབྱམས་ཀླས། མཐའ་ཡས་པའམ་མཐའ་མེད་པ།
མཐིལ། འདིར་འོག་དང་ཞབས་སམ་གཏིང་ལ་གོ།
དམྱལ་ཁམས་བཅོ་བརྒྱད། དམྱལ་བ་ཚ་དམྱལ་བརྒྱད་དང་གྲང་་་་་
དམྱལ་བརྒྱད། ཉི་ཚེ་བ་དང་ཉེ་འཁོར་གཉིས་བསྡོམས་པས་བཅོ
བརྒྱད་དོ།།
བྱ་སྐྱིབས། བྲག་སྐྱིབས་ལ་གོ།
ནེམ། འབོལ་འབོལ་ལམ་ཞོམ་ཞོམ་དུ་འགུལ་ཚུལ།
ཆུ་ཡི་གཏེར། རྒྱ་མཚོའི་མིང་།
འདུལ་སྦྱོང་། གསེར་དངུལ་བཏུལ་ནས་སྣག་ཚ་ལྟར་ཆུར་སྦྱངས་པ་
དང་རྟ་རྒོད་འདུལ་སྦྱོང་བྱེད་པ་སོགས་ལའང༌། །
མཎྜལ། ལེགས་སྦྱར་སྐད་དེ། མཆོད་རྫས་ཀྱི་བྱེ་བྲག་ཅིག་དང་། དཀྱིལ་
འཁོར། །
རྐང་དྲུག་མྱུར་འགྲོ། འདིར་རླངས་འཁོར་སོགས་ལ་འཁོར་ལོ་དྲུག་་་
• 68，



ལྡན་པར་གོ།
ཚངས་པའི་ཐིག བྱ་བ་དང་ཐིག་སོགས་ཤིན་ཏུ་དྲང་བའི་ཚད་དང་་་་
དཔེ་རུ་བྱེད་པ་ལྷ་ཚངས་པའི་ཐིག་ཤིང་ཞིག་ཡོད་པར་བཤད།
འཆི་མེད་དགུ་བསྒྲིལ། ལྷ་ཡི་ཁང་བཟང་དགུ་ཐོག་གམ་མུ་འབྲེལ་ལྟ་་
བུ་ཞིག་ལ་གོ།
ཆུ་འཁོར་འཁྲོ་ཀླུང་། རྦ་རླབས་འཕྱོ་ཞིང་དྲག་ཏུ་རྒྱུག་པའི་ཆུ་ཀླུང་།
ཕོ་བྲང་དཀར་དམར། པོ་ཏ་ལའི་ཕོ་བྲང་དཀར་བོ་དང་དམར་བོ།
ཐུགས་སྲས། མཁྱེན་ཡོན་སློབ་དཔོན་དང་ཕལ་ཆེར་མཉམ་པའི་སློབ་མ་
ལ་ཟེར་ཡང༌། འདིར་པོ་ཏ་ལ་དང་ཉེ་བར་མཚུངས་པའི་ཁང་་་་
བཟང་གསར་བར་གོ་དགོས། །
སློབ་ཚན་བཅོ་ལྔ་བ། དགའ་བཞི་བའི་རྣམ་ཐར།
གཉའ་ནང་། རྫོང་ཞིག་གི་མིང་། བོད་རང་སྐྱོང་ལྗོངས་ཀྱི་ལྷོ་ནུབ་་་་
རྒྱུད་དུ་ཡོད། །
བལ་ཡུལ། ནི་པཱ་ལའམ་བལ་བོའི་ཡུལ།
བཅའ་འཕྲང་། འཕྲང་ལམ་དོག་པོ།
སྐྲ་ཤད། འདིར་སྐྲ་ལ་རྒྱག་བྱེད་ཀྱི་སོ་མང་ལ་གོ།
གསིག འདིར་གྱེན་དུ་བསྟོད་པའི་དོན་ལ་འཇུག
མོན་རོང་། བོད་རང་སྐྱོང་ལྗོངས་ཀྱི་ལྷོ་ཁ་ས་ཁུལ་ཁོངས་མཚོ་སྣ་རྫོང་་་
• 69 •



གི་ས་ཆ་ཞིག
སྦ་ཐག སྦ་ཤིང་ལས་བཟོས་པའི་ཐག་པ།
མུ་ཏོ་བ། ལྟོ་སློང་བའི་སྤྲང་བོ།
ཡམ་བུ། ནེ་པཱ་ལའི་རྒྱལ་ས་ཀ་ཏེ་མ་གྲུ།
བཀའ་མདའ། བཀའ་བློན་དང་མདའ་དཔོན་གྱི་བསྡུས་མིང་།
ཇུས་ཉེས། ཐབས་ཤེས་ཉེས་པ།
ངེས་འབྱུང༌། ཁམས་གསུམ་བཙོན་ར་དང་འདྲ་བ་ནས་ཐར་ཅིང་མྱ་་་
ངན་ལས་འདས་པའི་གནས་བདེ་བར་ཕྱིན་པ་སྟེ། འཁོར་བའི་་་
གནས་མཐའ་དག་ལས་ཐར་བར་འདོད་པའི་སེམས། བསམ་་་་
ཚུལ་དང་དྲན་ཚུལ། །
ཆབ་གཏོར། ཆུ་སྦྱིན་གཏོར་མ།
ཏིང་ཤག རོལ་མོའི་བྱེ་བྲག་ཅིག
ཐུགས་བསྐྱེད། གཞན་ཕན་གྱི་སེམས་བསྐྱེད་དེ་བྱང་ཆུབ་མཆོག་ཏུ་་་་
སེམས་བསྐྱེད་པ་དང་། གཞི་རྒྱ་ཆེ་བའི་བྱ་བ་བསྒྲུབ་འདོད་དང་
སྒྲུབ་ཕོད་པའི་སྙིང་སྟོབས་བསྐྱེད་པ།
རྣམ་བཞིའི་འཕྲིན་ལས། ཞི་རྒྱས་དབང་དྲག་བཞི།
སྡེ་བཞི། ཆོས། ནོར། ཐར། འདོད།
ཤཱ་ན། གཅན་གཟན་སྟག་གི་མིང་།
ཨེ་ཌ་ཀ ལུག་གི་མིང་།
ནོམ་པ། ནོར་ལོངས་སྤྱོད་དང་རྙེད་པ།
• 70 •



ཐོག་ལྡིབས། ཁང་བའི་ཐོག་ལྷུང་བ།
འཚེངས། ཚིམ་པའམ་དགའ་བ།
ཤ་མ་ལི། སྐྱག་པའམ་ཕྱི་སའམ་བྲུན་ནམ་བཤང་བའམ་འདོར་བྱ།
འཇག་སྤྱིལ། རྩྭ་འཇག་མ་ལས་བཟོས་པའི་ཁང་ཆུང་། །
ཞེན་ཆགས། ཕངས་སེམས་སམ་བརྐམ་ཆགས།
བསྔོ་བ། (བྱ་བྱེད་ཐ་དད་པའི་བྱ་ཚིག)ཡོངས་སུ་བསྒྱུར་བའམ་ཡོངས་
སུ་སྤེལ་བའི་དོན། གཞན་དོན་དུ་བསྔོ་བ། དགེ་བ་ཐམས་ཅད་
བྱང་ཆུབ་ཕྱིར་དུ་བསྔོ་ཞེས་པ་ལྟ་བུ།
ཞི་གནས། ཏིང་ངེ་འཛིན་ཐམས་ཅད་ཀྱི་སྤྱི་ཆིངས་སམ་རྒྱུ་ཞིག་སྟེ། ཕྱི་
རོལ་གྱི་ཡུལ་ལ་སེམས་གཡེང་བ་ཞི་བར་བྱས་ནས་བསམ་གཏན་་་་
གང་སྒོམ་པ་དེ་ལ་སེམས་རྩེ་གཅིག་ཏུ་གནས་པའོ།།
སློབ་ཚན་བཅུ་བདུན་པ། རྒྱལ་སྲིད་སྣ་བདུན་
ལ་སྦྱར་བའི་འབེལ་གཏམ།(སྟོད་ཆ)
རྒྱལ་སྲིད་སྣ་བདུན། འཁོར་ལོ་རིན་པོ་ཆེ། ནོར་བུ་རིན་པོ་ཆེ།
བཙུན་མོ་རིན་པོ་ཆེ། བློན་པོ་རིན་པོ་ཆེ། གླང་བོ་རིན་པོ་ཆེ།
རྟ་མཆོག་རིན་པོ་ཆེ། དམག་དཔོན་རིན་པོ་ཆེ་སྟེ་བདུན་ནོ།།
འབེལ་གཏམ། དོན་གཅིག་རྩལ་དུ་བཏོན་ཏེ་བཤད་པ་མིན་པར་་་་་་་
བཤད་བྱའི་རྣམ་གྲངས་སྣ་ཚོགས་ཀྱི་སྒོ་ནས་གླེང་བའི་གཏམ།
• 71 •



༌༌ལྗོམ། (བྱ་བྱེད་ཐ་མི་དད་པའི་བྱ་ཚིག) ས་ཕྱོགས་ངེས་མེད་དུ་འཁྱམས་
པ། མི་ལྡོམ་པོ་ཞེས་པ་ལྟ་བུ།
རྩིབས་སྟོང་ཅན། རྩིབས་མ་སྟོང་དང་ལྡན་པའི་འཁོར་ལོ།
སྤྲོས། (བྱ་བྱེད་ཐ་དད་པའི་བྱ་ཚིག)འདིར་བརྗོད་འདོད་ཡོད་པའི་དོན།
གཟེར་མ། ལྕགས་ཀྱིས་བཟོས་པའི་འཛུགས་སྤྱད་དམ་འདེབས་སྤྱད་་་
རྣོན་པོ་ཞིག
”འཕྲིན་ལས། མཛད་སྤྱོད་ཀྱི་འཕྲོ་འདུ།
ཤགས། ། བཞད་གད་སློང་རེས་བྱེད་པའི་དགའ་རྩེད་ཀྱི་གླུ་གཞས།
ཁ་མཚར། ཀུ་རེའི་གཏམ་མམ་དགོད་གཏམ།
དལ་འབྱོར། དལ་བ་བརྒྱད་དང་འབྱོར་བ་བཅུའི་བསྡུས་མིང་།
སྐུར་འདེབས། ཡོད་པ་ཕྱིན་ཅི་བསློགས་ནས་མེད་པར་བྱེད་པའི་་་་་་
འཁྱོག་བཤད་དེ་བདེན་པ་མི་བདེན་པར་སྨྲ་བ་ལྟ་བུ། །
བརྔད་ཚིག འདིར་བསླུ་བྲིད་བྱེད་པའི་དོན་ལ་འཇུག་པ་
མཆིད། འདིར་འཕྲོས་མོལ་བྱས་པའི་དོན།
སློབ་ཚན་བཅོ་བརྒྱད་པ། རྒྱལ་སྲིད་སྣ་བདུན་
ལ་སྦྱར་བའི་འབེལ་གཏམ།(སྨད་ཆ)
མཉེད། (བྱ་བྱེད་ཐ་དད་པའི་བྱ་ཚིག)མཉེ་བའམ་མཉེས་པ་སྟེ་འཕུར་
འཕུར་གཏོང་བ། ཀོ་བ་མཉེས་ཏེ་རྒྱལ་བ་བཟོས་ཞེས་པ་ལྟ་བུ།
• 72 •



གཉན་པོ། བཙན་པོའམ་དྲག་པོའི་དོན། བཀའ་གཉན་པོ། ཡུལ་་་་
གཉན་པོ་ཞེས་པ་ལྟ་བུ།
ལྐོག་མར་འབྱིན། འདིར་མཐིལ་བརྟོལ་བའམ་མཚང་འབྲུ་བའི་དོན།
ལྷ་སྲིན་སྡེ་བརྒྱད། ལྷ་སྲིན་སོགས་རིགས་ཁག་གམ་སྡེ་བརྒྱད་དེ། ལྷ།
ཀླུ། གནོད་སྦྱིན། དྲི་ཟ། ལྷ་མ་ཡིན། ནམ་མཁའ་ལྡིང་།
མིའམ་ཅི། ལྟོ་འཕྱེ་ཆེན་པོ་སྟེ་བརྒྱད།
གཉེན་པོ། འཇོམས་བྱེད་དེ་ནད་ཀྱི་གཉེན་པོ་སྨན་དང་ཁོང་ཁྲོའི་་་་་་
གཉེན་པོ་བཟོད་པ་ལྟ་བུ།
རྨེད། སྒའི་ཕྱི་རུར་འདོགས་པའི་ཐག་པ།
གསུས་ཤ། གསུས་པ་སྟེ་གྲོད་ཁོག་གམ་ལྟོ་བ། འདིར་གྲོད་པའི་ཤ་ལ་
ཟེར།
གསེར་ཟུ། གསེར་ལས་གྲུབ་པའི་སྒོ་ལྕགས་ལ་གོ།
དྲུག་ཞེང་། རྟའི་འཕོངས་ཞེང་ལ་གོ།
སློབ་ཚན་བཅུ་དགུ་བུ། བཙུན་པ་ལིས་ཀྲི་ཧྲིན་
གྱི་ཝ་གོན་དགོན་པ་མེར་བསྲེག་པ།
བཙུན་པ། སྒོ་གསུམ་གྱི་ཀུན་སྤྱོད་ཞི་ཞིང་དུལ་བའི་གྲྭ་བ་སྤྱི་དང་། གྲྭ་
་པའི་ཞེ་ས། །
ལེ་དབར། ལམ་ཐག་རིང་ཐུང་གི་ཚད་ཅིག ལེ་བར་ཞེས་པའི་འབྲི་་་
• 73 •



ཚུལ་གཞན་ཞིག ལེ་དབར་རེ་ལ་སྨིས་ལྔ་བརྒྱ་རེ་ཡོད་ཅེས་པ་
ལྟ་བུ།
བཤོས། འབོ་བ་དང་འདོར་བའི་དོན།
བྱབས། གཡོབ་པ་དང་འདེད་པའི་དོན།
སྒོམ་སྐྱོར། རྩིག་ཞལ་སོགས་ཀྱི་ཟོན་སྐྱོར་དུ་བཙུགས་པའི་ཤིང་ཁྲ་དང་།
ལྕགས་ཀྲའི་སྒྲོམ། ་
འབོག་སྒྲིལ། རས་སྣམ་གང་རུང་གིས་བཟོས་པའི་སྒྲིལ་རྫས་ཀྱི་ནང་དུ་
མཁོ་དངོས་བསྒྲིལ་བ་ཞིག
• 74•



དེབ་གསུམ་པ།
སློབ་ཚན་དང་བོ། ཤེས་ཡོན་ཞེས་པ་
དེ་གང་ཡིན་ནམ།
ཤེས་ཡོན། ཤེས་བྱ་ཡོན་ཏན་ཞེས་རིག་པའི་གནས་ཐམས་ཅད།
ཉིང་ཁུ། ཟས་སོགས་ཀྱི་སྙིགས་མ་ཕྱུང་བའི་ཉིང་ཁུའམ་བཅུད་ལེན་པ་
ལྟ་བུ། འདིར་བརྗོད་དོན་གྱི་སྙིང་བོར་གོ།
བྱེད་སྒོ། ལས་དོན་ནམ་ལས་ཚན།
ཤ་སྟག འབའ་ཞིག་གམ་ཁོ་ནའི་དོན། །
ར་སྤྲོད། ཡིན་མིན་བསྡུར་ནས་ངོ་ཕྲོད་པ་སྟེ་དངོས་དོན་མཚོན་པར་་་
བྱེད་པའི་དོན།
ཐབས་ཤེས། བྱེད་སྟངས་སམ་ཇུས་ཏེ། (བྱེད་འབྲེལ་ལས་ཚིག་ད་ལྟ་་
བ་དང་སྐུལ་ཚིག)ཐབས་ཤེས་མཁས་པ་ལྟ་བུ།
སྐུལ་ལྕག བྱ་བ་སོགས་བསྒྲུབ་པར་སྐུལ་སློང་བྱེད་པའི་དོན།
ཚོང་ཟོག ཚོང་ཟོང་གི་འབྲི་ཚུལ་གཞན་ཏེ། འཚོང་བའི་དོན་དུ་ཐོན་་་
སྐྱེད་བྱས་པའི་དངོས་རྫས་ཀྱི་སྤྱི་མིང་། །
འཇོན་ཐང་། ནུས་པ་དང་ཡོན་ཏན། ལྟ་རྒྱ་མཐོ་ལ་འཇོན་ཐང་ཆུང་་
• 75 •



ཞེས་པ་དང་། ཐབས་དང་ལག་རྩལ་ལ་མཁས་པའི་མི་སྟེ། མི་་་་
འཇོན་ཐང་ཅན་ཞེས་པ་ལྟ་བུ།
ལུང་ཚིག་སྐམ་པོ། མདོ་མེད་པའི་སྟོང་བཤད། བྱ་བ་སོགས་ལག་ལེན་
དངོས་ལ་མ་བརྒྱུད་པར་གཞན་གྱི་ཟེར་སྒྲོས་ཁོ་ནར་འབྲངས་པའི་
ཚིག་གམ་བཤད་སྟངས། རྒྱུ་མཚན་གྱི་ཁུངས་མེད་པའི་གཏམ།
མངོན་སུམ་གྱི་ཤེས་ཡོན། མི་རྣམས་ཀྱིས་ལག་ལེན་དང་ཐད་ཀར་ཕྱི་
རོལ་ལ་འབྲེལ་ཐུག་བྱས་པ་བརྒྱུད་ནས་ཐོབ་པའི་ཤེས་ཡོན་ལ།
རྗེས་དཔག་གི་ཤེས་ཡོན། མངོན་སུམ་ཤེས་ཡོན་གཞིར་བཟུང་ཐོག་་་
རིགས་པས་རྗེས་སུ་དཔྱད་དེ་འདི་ནས་དེ་ཤེས། ཕྱི་ནས་ནང་་་་
ཤེས་པའི་གཏིང་ཟབ་ལ་ཡང་དག་པའི་རིག་པ་ཞིག་ལ་གོ།
ལུང་འཛིན་རིང་ལུགས། རང་ཤེས་མཆོག་འཛིན་གྱི་ལྟ་བ་ཡང་མི་་་་
དག་པ་ཞིག་ལ་ཟེར།
ཕྱི་རོལ་ཡུལ། རང་གིས་ཤེས་པའི་ཕྱི་རོལ་ཏུ་གནས་པའི་དངོས་པོའི་་་
འཇིག་རྟེན།
སྤྱི་འགྲོས། ཉི་མའི་ཁོངས་གཏོགས་ཀྱི་རྒྱུ་སྐར་རྣམས་ཀྱིས་ཉི་མར་་་་་
སྐོར་བ་རྒྱག་པའི་བགྲོད་པ་ལ་སྤྱི་འགྲོས་ཟེར། (2)རྩིས་རིག་སོགས་
ཀྱི་ནང་གི་ཀུན་ལ་རིགས་འགྲེ་སྦྱར་ཆོག་པའི་ཚུལ་ལུགས་ཤིག
བཀའ་ལུང་། བཀའ་ཤོག་སྟེ་བླ་མ་དང་གོང་མའི་གསུང་ཚིག་ལ།
བརྡར་ཤ་གཅོད་པ། དཔྱད་པ་བཏང་བའམ་རྩོད་པ་བྱས་ནས་ཐག་་་
གཅོད་པ་དང་། རིག་པས་དཔྱད་མཐར་ཐུག་པ། །
• 76 •



ཐེར་འདོན། རྗེན་པར་བཏོན་པའི་དོན་ཏེ། : མི་ངན་གྱི་ནག་ཉེས་ཐེར་
འདོན་བྱས་ལྟ་བུ། །
ཁེགས་པ། (བྱ་བྱེད་ཐ་མི་དད་པའི་བྱ་ཚིག)མཚམས་ཆད་པར་གྱུར་་་
པའི་དོན་ཏེ་ཆུ་རྐ་ཁེག་ནས་ཆུ་མི་འགྲོ་ཞེས་པ་དང་། སྲོལ་ངན་་་
བཀག་ནས་ཁེགས་ལྟ་བུ།
གཏན་ཚིགས། ཤེས་ཟིན་པའི་རྟགས་དང་རྒྱུ་མཚན་ལ་བརྟེན་ནས་མ༔
ཤེས་པའི་དོན་ཤེས་བྱེད་ཀྱི་ཐབས་ཤིག དོན་གཏན་ལ་འབེབས་
བྱེད་ཀྱི་སྒྲུབ་བྱེད་དང་རྒྱུ་མཚན་ནོ།། ་
བསྙོན་མེད། རྩོད་པ་མེད་པའམ་ནོར་འཁྲུལ་མེད་པ།
དོ་སྣང་། སྣང་མེད་དུ་མ་སོང་བར་ཡིད་ལ་འཛིན་པའི་དོན། །
མདུང་རྩེ་ཁ་སྤྲོད། འཐབ་རྩོད་བྱེད་པའི་དམིགས་ཡུལ་ལམ་འབེན་་་་་
མཚོན་པའི་དཔེ།
སློབ་ཚན་གསུམ་པ། ཤེས་རབ་དང་རྨོངས་པའི་
དཔེ་མཚོན་ངོ་སྤྲོད།
འཛོལ་བ། ནོར་བའམ་འཁྲུལ་བའི་དོན།
འཇབ་བུ། རྐུན་མའི་མིང་།
དཔལ་འབྱོར། རྒྱལ་ཁབ་བམ་མི་རེ་རེའི་རྒྱུ་ནོར་གྱི་མིང་།
མདུན་གྲོས། རྒྱལ་བོའི་མདུན་དུ་བློན་པོས་བཀའ་གྲོས་བྱེད་པ་ལ་གོ།
• 77 •



འཆུར་བ། འཇུར་མིག་ལ་དྲངས་པའི་དོན་ཏེ། བར་དུ་བཅུར་ནས་་་་
འཆུར་བ་སྟེ་ད་ལྟ་བར་འཇུག་ལ། སྣོད་ཀྱི་ནང་དུ་ཤོར་བ་དང་།
སློབ་ཚན་དུ་སླེབས་པའི་དོན་ནོ། །
ཤེས་རབ། ཐོས་སྦྱངས་ལ་བརྟེན་ནས་གནས་ལུགས་ཇི་ལྟ་བར་བྱེད་་་་་
པའི་ཤེས་ཚོར་གྱི་དབང་བོ་རབ་དང་ལྡན་པ།
རྣམ་རྟོག སེམས་ཀྱི་འཆར་སྒོ་དང་བསམ་ཚུལ། དོགས་པ་དང་ཐེ་་་
ཚོམ་བཅས་ལ།
མི་དགེ་བ་བཅུ། སྲོག་གཅོད་པ། མ་བྱིན་ལེན་པ། འདོད་ལོག་སྤྱོད་པ།
རྫུན་དུ་སྨྲ་བ། ཕྲ་མ། ཚིག་རྩུབ། ངག་ཀྱལ། བརྣབ་སེམས།
གནོད་སེམས། ལོག་ལྟ་སྟེ་བཅུའོ། །དེ་ལས་ལྡོག་པ་ནི་དགེ་བ་་་་
བཅུའོ། །
བདེན་བཞི། སྡུག་བསྔལ་བདེན་པ་དང་། ཀུན་འབྱུང་བདེན་པ།
འགོག་པའི་བདེན་པ། ལམ་གྱི་བདེན་པ་བཞི། ལུས་ཀྱི་ན་ཚ་ལྟ་་
བུ་ནི་སྡུག་བསྔལ། ན་ཚ་ཡོང་རྐྱེན་གྱི་རྒྱུ་ལྟ་བུ་ནི་ཀུན་འབྱུང་།
ནད་འགོག་བྱེད་སྨན་ལྟ་བུ་ནི་འགོག་པ། སླར་ནད་མི་འབྱུང་བའི་
ཐབས་ལམ་བསྟན་པ་ལྟ་བུ་ནི་ལམ་མོ།།
སྤངས་རྟོགས། སྐྱོན་སྤངས་ནས་ཡོན་ཏན་གྱི་རྟོགས་པ་སྐྱེ་བ་ལྟ་བུ།
བདེན་པ་གཉིས། དོན་དམ་བདེན་པ་དང་ཀུན་རྫོབ་བདེན་པ། དོན་
དམ་ནི་དངོས་དོན་ལྟ་བུ་དང་། ཀུན་རྫོབ་ནི་དོན་དམ་སྒྲིབ་བྱེད་
གཡོ་རྫུན་ལྟ་བུ།
• 78 •



གྲུབ་མཐའ་བཞི། ལྟ་བའམ་འདོད་ཚུལ་འཛིན་སྟངས་རིགས་བཞི་ནི།
དབུ་མ་དང་། སེམས་ཙམ་པ། མདོ་སྡེ་བ། བྱེ་བྲག་སྨྲ་བ་སྟེ་་་་
བཞིའོ།།
སྐྱེས་བུ་གསུམ། སྐྱེས་བུ་ཆེ་འབྲིང་ཆུང་གསུམ་ནི་ཆོས་ཀྱི་བྱ་བ་སྒྲུབ་་་་
པའི་ཐེག་པའི་ཚད་དམ་ནུས་པ་ཆེ་འབྲིང་ཆུང་གསུམ་དང་།
ཤེས་ཚད་མཐོ་དམན་བར་གསུམ་ལྡན་པ་ལྟ་བུའི་གང་ཟག་སོ་་་
སོར་ཟེར། །
ཐེག་པ་ཆེ་ཆུང་། སངས་རྒྱས་ཆོས་ལུགས་ཀྱི་མཐར་ཐུག་གོ་འཕང་ཐོབ་
བྱེད་ཀྱི་ཐབས་ལམ་མཐོ་དམན་གྱིས་ཐེག་ཆེན་ཐེག་ཆུང་ཞེས་་་་
དབྱེའོ།།
མདོ་སྔགས་གཉིས། མཚན་ཉིད་ཐེག་པ་ལ་མདོ་དང་རྡོ་རྗེ་ཐེག་པ་ལ་
སྔགས།
རྒྱུད་སྡེ་བཞི། བྱ་བའི་རྒྱུད། སྤྱོད་པའི་རྒྱུད། རྣལ་འབྱོར་རྒྱུད། རྣལ་ .
འབྱོར་བླ་མེད་རྒྱུད། །
དུས་གསུམ་རྒྱལ་བ་སྲས་བཅས། འདས་པའི་དུས་དང་ད་ལྟའི་དུས་
དང་མ་འོངས་པའི་དུས་བཅས་སུ་བྱོན་དང་འབྱོན་འགྱུར་གྱི་རྒྱལ་
བའམ་སངས་རྒྱས་རྣམས་དང་། སྲས་ནི་འདིར་བྱང་ཆུབ་སེམས་
དཔའ་ལ་གོ་དགོས།
• 79 •



སློབ་ཚན་བཞི་བ། དུས་གསུམ་གྱི་
རྣམ་གཞག་བཤད་པ།
འཕུལ་ཅན། སྔོན་འཇུག་དང་ལྡན་པའི་མིང་གཞི།
ཕོ་ཉ། ཆེད་དུ་མངགས་པའི་མིའམ་འཕྲིན་སྐྱེལ་བ།
ཆ་རྫོགས། ཡོངས་སུ་ཚང་བ། བཅོ་ལྔའི་ཟླ་བ་ཆ་རྫོགས་པ་ལྟ་བུ། །
ཀུ་མུད། ལེགས་སྦྱར་སྐད་ཏེ། པདྨ་དཀར་བོ། མཚན་མོ་ཟླ་བ་ཤར་ཚེ་
མེ་ཏོག་ཁ་འབྱེད་པ་དང་། ཉིན་མོ་ཁ་ཟུམ་པ་ཞིག
གླིང་ཀ ཡིད་འོངས་སྐྱེད་ཚལ་ར་བ་ལ།
རྩེད་འཇོ། དགའ་མགུའི་རོལ་རྩེད་དང་འཇོ་སྒེག་གིས་རྣམ་པར་མཛེས་
པའི་རྩེད་མོའི་མིང་། །
ཟོལ་མེད། བཅོས་མིན་རྣམ་དག་དང་ཡིད་གཞུང་དྲང་མོ།
ངང་ངུར། ཆུ་བྱ་ཞིག་སྟེ། ངང་དཀར་དང་ངང་སེར་ལ་ཟེར།
རྩེ་དགའ་རྒོད་པ། གད་མོ་དང་ལྷན་ཅིག་རྩེད་མོ་རྩེ་བའི་བག་གཡེང་
བ་ལ།
སྙིང་གི་ཐིག་ལེ། དཀྱིལ་སྙིང་གི་དོན་ཏེ། གྲོགས་མཆོག་སྙིང་གི་ཐིག་
ལེ་ལྟ་བུ། །
སྐྱོར་སྦྱངས། སྙན་ཚིག་སོགས་ཡང་ཡང་འདོན་ཀློག་གིས་སྦྱོང་བ་བྱེད་་
པ་ལ།
• 80 •



སྐྱེ་འབྲས། ཁ་སྒོ་སྐྱེ་འབྲས་ཏེ་བྱད་བཞིན་སྐྱེས་གཟུགས་ལ།
སྒྲ་འཛིན། རྣ་བའི་མིང་གི་མངོན་བརྗོད།
ཉིན་ཞག ཉིན་མཚན་བསྡོམས་པས་ཆུ་ཚོད་ཉི་ཤུ་རྩ་བཞི་ལ་ཉིན་ཞག་
གཅིག
གང་ག། ལེགས་སྦྱར་སྐད་དེ། རྒྱ་གར་གྱི་ཆུ་བོ་ཆེན་པོ་ཞིག་གི་མིང་།
འཕོ་འགྱུར། འགྱུར་ལྡོག་སྟེ་རྣམ་པ་གསར་བར་འཕོ་འགྱུར་བྱུང་བ་ལྟ་
བུ་ལ། །
དབྱངས་བདུན། གླུ་དབྱངས་ཀྱི་ངེས་པ་བདུན་ཏེ། དྲུག་སྐྱེས་རྨ་བྱའི་
སྐད། དྲང་སྲོང་ངམ་ཁྱུ་མཆོག་བ་གླང་གི་སྐད། ལྔ་ལྡན་ཁུ་བྱུག་
གི་སྐད། བློ་གསལ་རྟ་ཡི་སྐད། འཁོར་ཉན་གླང་བོ་ཆེའི་སྐད། །
མུ་གེ། ཟས་མེད་བཀྲེས་སྐོམ་མྱངས་པའི་སྡུག་བསྔལ་གྱི་མིང་།
མཁྱེན་དཔྱོད། ཤེས་རབ་ཀྱི་ཞེ་ས། ཤེས་བྱའི་གནས་ཀུན་འཇལ་བའི་
མཁྱེན་དཔྱོད་ཟབ་ཅིང་ཡངས་པ་ལྟ་བུ།
སྐྱེངས་པ། (བྱ་བྱེད་ཐ་མི་དད་པའི་བྱ་ཚིག) ཁ་སྐྱེངས་པ་སྟེ་ངོ་ཚ་བའི་
དོན་ཡིན།
འཇུངས་པ། བརྐམ་ཆགས་ཏེ་སེར་སྣའི་བརྡ་རྙིང་།
འཆད་རྩོད་རྩོམ་གསུམ། མཁས་པའི་བྱ་བ་རྣམ་གསུམ་སྟེ། ཆོས་་་་་
སོགས་རིགས་པའི་གཞུང་ལུགས་ཀྱི་སྙིང་དོན་གཞན་ལ་འཆད་པ་
དང་། གཞན་དང་དེ་དོན་བརྩད་དེ་བརྡར་ཤ་གཅོད་པ་དང་།
དེའི་དོན་གང་རུང་ཞིག་རང་གིས་བསྟན་བཅོས་ལེགས་པར་རྩོམ་
• 81 •



པ་སྟེ་མཁས་པའི་བྱ་བ་རྣམ་གསུམ་མོ།།
འཕྱ་བའི་ལུད་པ། འཕྱ་ནི་བྱ་བྱེད་ཐ་དད་པའི་བྱ་ཚིག་མ་འོངས་པ་་་
དང་ད་ལྟ་བ། ངན་སྤྱོད་བྱས་ན་ཀུན་གྱིས་འཕྱ་ལྟ་བུ་སྟེ་འཕྱ་སྨོད་
ཀྱི་ཚིག་མི་གཙང་ཁ་ལུད་ཀྱི་གཟུགས་སུ་བཀོད་པ། །
ཕྲ་རྒྱས་མ། ན་ཚོད་ཕྲ་བ་ནས་རིམ་བཞིན་ལང་ཚོ་རབ་ཏུ་རྒྱས་པའི་
གཞོན་ནུ་མ་ལ། །
དབང་སྔོན། མཐོན་ཀ་སྟེ་ནོར་བུའི་བྱེ་བྲག་གཏེར་རྡོ་ཞིག
སྐབས་གསུམ། (མངོན་བརྗོད） སློབ་ཚན་འདིར་ལྷ་སྤྱིའི་མིང་ལ་གོ་་་་
དགོས་ཏེ། སྐྱེ་བ་དང་གནས་པ། འཇིག་པ་བཅས་ཀྱི་སྐབས་་་་་་
གསུམ་ལས་མེད་པ་དང༌། ཡང་ན་སྔོན་གྱི་གནས་སྐབས་དང་།
ད་ལྟའི་གནས་སྐབས། ཕྱི་མའི་གནས་སྐབས་གསུམ་ཤེས་པས་་་་
མིང་དེ་ལྟར་བཏགས་པ།
འཆི་མེད། ལྷའི་མིང་གི་མངོན་བརྗེད་དེ་ལྷ་ཚེ་ཤིན་ཏུ་རིང་བའི་ཆ་ནས་
དེ་ལྟར་བཏགས། །
རི་དྭགས་མིག་ཅན་མ། （མངོན་བརྗོད)བུད་མེད་མཆོག་ཅིག་སྟེ། རི་
དྭགས་ཨེ་ན་ཡའམ་ཤྭ་བའི་མིག་གི་ཁྱད་ཆོས་དང་ལྡན་པའི་ཆ་་་་
ནས་དེ་ལྟར་བཏགས།
མཐར་གྱིས་འདས་པ། སློབ་ཚན་འདིར་རིམ་གྱིས་ལོ་འདས་པ་ལ།
སྣོད་བཅུད། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན།།
དབྱར་སྐྱེས་རྔ། འབྲུག་སྒྲའི་མངོན་བརྗོད།
• 82 •



གཙུག་ཕུད་ཅན། སློབ་ཚན་འདིར་རྨ་བྱ་ལ་གོ།
སློབ་ཚན་དྲུག་པ། གཡོག་མོའི་བུ་དང་
རྒྱལ་བོའི་སྲས་མོ།
ཆོ་ག ལས་དོན་སྒྲུབ་པའི་ཕྱག་ལེན། བྱ་བ་བྱེད་སྟངས་སམ་གོ་རིམ།
སློབ་ཚན་འདིར་དགའ་སྟོན་གྱི་གོ་རིམ་ལ་གོ།
རྒྱ་རྙི། བྱ་དང་རི་དྭགས་སོགས་འཛིན་བྱེད་ཀྱི་དྲ་རྒྱ་ཞིག
ཕ་བོང་། རྡོ་རྡོག་ཆེན་པོ་ལ། །
མཉེལ། (བྱ་བྱེད་ཐ་མི་དད་པའི་བྱ་ཚིག) ངལ་བའི་ཞེ་ས་སྟེ། སྐུ་མཉེལ་
ལྟ་བུ་ལ།
བསྙེན་བཀུར། བརྩི་བཀུར་ཡོད་པ་དང་གུས་པ་ཡོད་པའི་སྒོ་ནས་སྣེ་་་
ལེན་བྱས་པའི་མིང་སྟེ། ཕ་མ་ལ་བསྙེན་བཀུར་བྱས་ལྟ་བུ།
ཁས་འཆེས། ཁས་ལེན་པ་སྟེ་དམ་བཅའ་བའི་དོན། །
སྐྱོལ་ཅིག (བྱ་བྱེད་ཐ་དད་པའི་བྱ་ཚིག)ཕར་སྐྱེལ་བའི་སྐུལ་ཚིག
རལ་གྲི། གྲི་ཁ་གཉིས་ཀ་རྣོ་བའི་གྲི་རིང་ཞིག
མོ་ཧྲེང་། བུད་མེད་ཁེར་རྐྱང་མ། ་
ལྷོད་བག སེམས་བག་ཕེབས་པ་དང་སེམས་ཡངས་པོར་ལྷོད་པ།
འཁར་བ། ལོ་ལོན་རྒན་རབས་ཀྱིས་ལུས་རྟེན་བྱེད་ཀྱི་དབྱུག་པ།
འཇོར་བུ། ས་རྐོ་བྱེད་ཀྱི་ལག་ཆའམ་ཡོ་བྱད་ཅིག
• 83 •



སི་ཞུ། གུས་པ་དང་བློ་དཀར་བ། ཞབས་ཕྱི་ཞུ་བའི་དོན།
ག་ཤེད། ཡུལ་ངེས་མེད་ག་གེ་མོ་ཞིག་ལ།
བསྐྲད་པ། (བྱ་བྱེད་ཐ་དད་པའི་བྱ་ཚིག)ནང་ནས་ཕྱིར་ཕུད་པའི་དོན།
ཕྲ་མ་མཁན། མི་ཕན་ཚུན་བར་གྱི་མཐུན་སྒྲིལ་ལ་གཏོར་བརླག་བྱེད་
མཁན་ཏེ། དབྱེན་ཚིག་བཤད་མཁན་ལ།
རྟབ་རྟབ་པོ། (རྒྱན་ཚིག)བྲེལ་འཚུབ་སྐྱེས་པའི་རྣམ་པ། །
སྒྲོ་བཏགས། མེད་པར་ཡོད་འཛིན་གྱི་ཀུན་བཏགས། སྐྱོན་སོགས་མེད་
པར་ཡོད་པར་བཏགས་པ།
ལུང་བསྟན། མ་འོངས་པའི་དོན་མཐའ་དག་སྔོན་ནས་གསལ་སྟོན་བྱེད་
པའི་གཏམ།
གླགས་བཙལ། གོ་སྐབས་བཙལ་བའི་དོན། །
ཆབ་འབངས། སྲིད་དབང་ངེས་ཅན་ཞིག་གི་མངའ་འོག་གི་སྡེ་་་་་་་་
འབངས་མི་སེར།
གྱ་ནོམ་པ། ཕུན་སུམ་ཚོགས་པའི་དོན་ཏེ། རྒྱུ་ནོར་གྱ་ནོམ་པ་ལྟ་བུ།
དམིགས་བཙུགས། དམིགས་ཡུལ་ངེས་ཅན་དུ་གཏད་པའམ་བཟུང་་་
བའི་དོན། །
སྤྱང་གྲུང་། བློ་དང་རིག་པ་སྐྱེན་པོའམ་རྣོན་པོ་ལ་ཟེར།
རྦབ་རྡོ། རི་གཟར་ནས་མར་འདྲིལ་བའི་རྡོ་ལ།
སོམ་ཉི། ཐེ་ཚོམ་ཟ་བ་ལ།
བག་ཟོན། དོགས་ཟོན་ལ་གོ།
• 84 •



གསོལ་ཐབ། ཐབ་ཚང་གི་དོན། །
མ་རུངས་པ། མི་བསྲུན་པ་སྟེ། མ་རུངས་པ་འགའ་ཞིག་གིས་ཕྱིན་ཅི་་་
ལོག་གི་བསམ་སྦྱོར་ངན་པ་བྱས་ལྟ་བུ།
བཀའ་རྒྱ། གསང་བའི་བཀའ་སྟེ། བཀའ་ཡིག་དམ་འབྱར་མ།
ལར་ནས། གཞིའམ་རྩ་བ་ནས་ཞེས་པའི་དོན།
ཁམས་བསངས། སྐྱོ་དུབ་སངས་པར་བྱེད་པ་སྟེ། སྤྲོ་གསེང་བྱེད་པའི་
དོན།
གདམས་པ། (བྱ་བྱེད་ཐ་དད་པའི་བྱ་ཚིག)ཕན་པའི་བསླབ་བྱ་ལ་གོ།
དཀྲི་བ། (བྱ་བྱེད་ཐ་དད་པའི་བྱ་ཚིག)འཇོག་པའམ་འགན་བཅོལ་་་་་
བའི་དོན་ཏེ། གཡོག་པ་དང་འགེལ་བའམ་སྐུར་བ། ཁག་ཕར་་་་
དཀྲི་ཚུར་དཀྲི་ཞེས་པ་དང་། འགན་དཀྲི་བ་ལྟ་བུ།
སྣེ་ལེན། བསུ་བའི་དོན་ཏེ། མགྲོན་པོ་སྣེ་ལེན་ལེགས་པོ་བྱེད་ལྟ་བུ།
ཡེ་མི་ཡོང་བ། རྩབའམ་གཏན་ནས་མི་ཡོང་བའི་དོན།
དམ་རྒྱ། ཐེལ་རྩེ་བརྒྱབ་པའི་ཡི་གེ་དང་དཔང་རྒྱ་དང་ཁྲིམས་རྒྱ།
བསྒོ་བ། (བྱ་བྱེད་ཐ་དད་པའི་བྱ་ཚིག་མ་འོངས་པ》བཀའ་གནང་བ་་་
དང་བསླབ་བྱ་གཏོང་བ། ཡོངས་ཁྱབ་ལ་འདི་ལྟར་བྱེད་དགོས་
པའི་བཀའ་བསྒོས་སོང་ལྟ་བུ། དྲི་དང་ནད་དང་སྤྱོད་པ་ངན་་་་
སོགས་འགོས་པར་བྱས་པ། སྤྱོད་ངན་གྱི་བག་ཆགས་བསྒོས་ཞེས་་
པ་ལྟ་བུའོ།།
གཟིམ་ཁང་། མནལ་སའི་ཁང་བའམ་བཞུགས་སའི་ཁང་བ་ལ།
• 85 •



རིངས་པ། (རྒྱན་ཚིག)མྱུར་བའམ་མགྱོགས་པ་དང༌། བྲེལ་བ་དང་་་་
འཚབ་པ་ལ། །
སྟ་གོན། གྲ་སྒྲིག་གི་མིང་།
གྱེན་ལྡོག ངོ་རྒོལ་ཏེ། ལོག་སྤྱོད་ཕྱོགས་ཁག་ལ་གྱེན་རྡོག་བྱེད་ལྟ་བུ།
སྙན་ཞུ། (རྒྱན་ཚིག)གནས་ཚུལ་ཞུ་འབུལ་དང་ཆོག་མཆན་ཡར་ཞུ།
བང་ཆེན། འཕྲིན་ཡིག་སྐྱེལ་མིའམ་ཕོ་ཉ། །
སྐྱེས་རྫོང་། དངོས་པོ་འབུལ་བ་སྟེ། ལེགས་སྐྱེས་སམ་རྫོང་བ།
ཅི་བྱ་གཏོལ་མེད། བྱ་ཐབས་བྲལ་བའམ་ཐབས་ཤེས་གང་ཡང་མི་རྙེད་
པའི་དོན། །
མཛའ་གཅུགས། ཕན་ཚུན་བློ་འདྲིས་ཤིང་མཐུན་པའི་དོན།
བཙས་སྟོན་གྱི་ཆོ་ག འཁྲུངས་སྐར་གྱི་དགའ་སྟོན་མཛད་སྒོ།
སྐྱེས་ཀྱི་ལན། གནང་སྐྱེས་སམ་འབུལ་ཚན་གྱི་ལན།
གླགས་བཙལ། གོ་སྐབས་བཙལ་བའམ་སྐྱོན་བཙལ་བ་དང་གནོད་་་་་་
བསྐྱལ་རྒྱུའི་ཐབས་བཙལ་བ།
ཐུན་བབས་པ། ལས་རེས་བབས་པ། དུས་ཀྱི་ཚད་དང་སྨན་གྱི་ཚད་དེ།
ལས་ཀ་རེས་མོས་བྱེད་པའི་ཚད། དཔེར་ན་ཉིན་ཐུན་མཚན་ཐུན།
སྔ་ཐུན་ཕྱི་ཐུན་ཞེས་པ་དང་། སྨན་ཐུན་རེར་རིལ་བུ་གསུམ་རེ་་་
ཞེས་པ་ལྟ་བུ། སྔགས་བརྒྱབ་པའི་ཡུངས་དཀར་སོགས་ལའང་། །
ཡུལ་རྐྱེན། མཐོང་ཡུལ་གྱི་དངོས་པོས་རྐྱེན་བྱས་པ་སྟེ། དགྲ་མཐོང་ན་
ཁྲོ་བ་དང་གཉེན་མཐོང་ན་དགའ་བ་སྐྱེད་པ་ལྟ་བུ།
• 86 •



སློབ་ཚན་བདུན་པ། ཉམས་མྱོང་རྒན་པོའི་
འབེལ་གཏམ།
འབྲོག་དགོན། མི་མེད་ས་སྟོང་བྱེ་ཐང་ངམ་རྩྭ་ཐང་།
གྱི་ལིང་། རྟ་མཆོག་གམ་ཕུལ་དུ་བྱུང་བའི་རྟ་ལ།
ཞོ་གཉེར། བྱིས་པ་ཧ་ཅང་ཚོན་པོའམ་ཤ་གཉེར་མ་དང་ཤ་ཁ་མ་གང་
བའི་གཉེར་མ་ལ།།
དུས་ཀྱི་ཕོ་ཉ། (མངོན་བརྗོད》འཆི་བདག་གཤིན་རྗེ་ལ།
ཨ་ཐང་ཆད་པ། ཤིན་ཏུ་ཐང་ཆད་པ།
ཧབ་ཤ། འདོད་རྔམས་ཀྱི་ངང་ཚུལ། །
བླ་འཚོང་། དགྲ་ལ་ཕན་པ་དང་རང་ཕྱོགས་ལ་གནོད་འཚེ་བྱེད་མཁན་
རིགས་ལ།
ཨ་རེ་གླེན། ཨ་རེ་སྟེ་ཆེས་ཡ་མཚན་པའམ་ཧ་ཅང་ཞེས་པ་དང་ཇི་འདྲ་
ཞེས་པའི་དོན་དང་། གླེན་ནི་གླེན་པའམ་བླུན་པོའི་དོན་ཏེ། ཇི་
འདྲ་གླེན་པ་ལ་ག་འདྲ་གླེན་པ་ལ་ཞེས་པའོ། །
ཕྱི་བཤོལ། ཕྱིར་འགྱངས་པའམ་ཕྱིར་འཐེན་པ།
ཆིག་དྲིལ། གཅིག་ཏུ་སྡུམ་པའམ་རང་ཚུགས་ཐུབ་པའི་སྒོ་ནས་ལས་་་་་
དོན་གང་ཡིན་ལ་གཞོལ་དགོས་པ།
ལྷུར་བླངས། དང་དུ་བླངས་པ། །
， 87•



ཅོ་འདྲི། བརྙས་ཚིག་སྨྲ་བ་དང་། འགྲན་ཟླ་བྱེད་པའམ་མཐོ་འཚམས་
པ། དམའ་འབེབས་དང་གནོད་བསྐྱེལ་བ། ཉམས་སད་པ་་་་
བཅས་ལ། །
ཡོག་ལི། བསམ་སྤྱོད་རང་ཚུགས་མི་ཐུབ་པའམ་ཁ་ཞེ་མི་མཐུན་པའི་མི་
ལ་ཟེར། ཡུལ་སྐད་འགར་གཞོན་བྱིས་ལ་ཨ་ཡོག་དང་ཡོག་ལི་་་་
ཟེར་བར་སྣང་།
ཡང་ཟོར། ལུས་ཕུང་བདེ་ཞིང་ཡང་ལ་མྱུར་ཞིང་འཁྱུག་པོའི་རྩལ་དང་
ལྡན་པ།
ཅར་གྱིས་མནན། ཐོལ་བྱུང་དུ་མནན། གློ་བུར་དུ་མནན། དེ་མར་་་་
མནན། བསམ་བློ་དྲན་དབང་མེད་པར་རྒས་པའི་ཁུར་གྱིས་་་་
མནན་ཚར་འདུག་ལྟ་བུ།
ཨབྷཥིཉྩ། ལེགས་སྦྱར་གྱི་སྐད་དེ། ཁྲུས་དང་དབང་གནང་བའི་དོན།
ཆེམ་གྱིས་ལྷུང་། རྒས་པའི་ཚེ་བྱིན་པས་ལུས་པོ་ཐེག་དཀའ་བས་འདར་
བཞིན་ས་ལ་ལྷུང་བ་ལྟ་བུའི་སྡོད་ཚུལ། །
སྔགས་ལྕག་བརྡེག སྔགས་ཀྱི་ཕུ་བཏབ་པ་དེ་རྟ་ལྕག་བརྡེག་པ་སོགས་
ཀྱི་གཟུགས་སུ་བཀོད་པ།
དམ་ཚིག་སྡོམ་པ། ཁས་བླངས་དམ་བཅའི་ཚིག་མི་འགལ་བ་ནི་དམ་་་
ཚིག་ལ་གནས་པ་དང་། ལུས་ངག་གི་སྤྱོད་པ་ངན་པ་བཀག་སྡོམ་
བྱ་རྒྱུ་ཁས་བླངས་པ་ལྟར་ལག་ལེན་བྱས་ན་སྡོམ་པ་སྲུང་ཟེར།
འདི་སྣང་འཁྲི་བ། འདོད་ཡོན་ལོངས་སྤྱོད་ལ་སེམས་ཆགས་པ།།
• 88，



བསག་སྦྱང་། བསོད་ནམས་བསག་བྱའི་དགེ་བ་དང་ཉེས་པའི་རྒྱུ་སྦྱང་
བྱ་མི་དགེ་བའི་བྱ་བ་ལྟ་བུ།
ནོར་ལོངས་རྙེད་པ་དང་མི་རྙེད་པ། བདེ་བ་དང་མི་བདེ་བ།
གཏམ་སྙན་པ་དང་མི་སྙན་པ། བསྟོད་ར་དང་དམའ་འབེབས་་་
བཅས་འདོད་མི་འདོད་ཕྱོགས་རེ་བསྡོམས་པའི་འཇིག་རྟེན་ཆོས་་
བརྒྱུད།
སློབ་ཚན་དགུ་བ།
རྒྱང་ལྟ།
མན་ངག ཐབས་ཀྱི་སྙིང་བོའམ་ཐབས་ཟབ་མོ།
སྤོ་བོ། ཕའི་ཕ་དང་རྒན་པོ་སྤྱི་ལ།
རྨོ་བོ། མའི་མ་དང་རྒན་མོ་སྤྱི་ལ།
བསུ་བྲིད། མགོ་སྐོར་གཏོང་བ།
རྨུ་ཐག རི་རྩེ་དང་ཉག་གར་ཤིང་གི་མདའ་མདུང་སོགས་བསླངས་པའི་
ཆོས་ལུགས་ཀྱི་ལྷ་ཐོ་ཞིག་སྟེ་དེར་དར་གདང་འཐེན་པའམ་བྲེས་པ་
ལ་གོ།
ཀུན་རྟོག ཀུན་ཏུ་རྟོག་པ་སྟེ་རྟོག་དཔྱོད་བྱེད་པ། སེམས་ཀྱི་རྣམ་པར་
རྟོག་པ།
ཚོད་བགམ། ཉམས་ཚོད་ལེན་པ་ལ།
གྱད་མི། ཤུགས་རྩལ་ལྡན་པའི་མི་སྟོབས་ཅན་ལ།
• 89 •



རྒྱལ་ཆེན་རིགས་བཞི། ཡུལ་འཁོར་སྲུང་། འཕགས་སྐྱེས་པོ། སྤྱན་མི་
བཟང་། རྣམ་ཐོས་སྲས་བཅས་སོ།།
གོར་མ་ཆགས། ཐེ་ཚོམ་མེད་པའི་དོན།
གཉན་པོ། བཙན་པོའམ་དྲག་པོའི་དོན།
སློབ་ཚན་བཅུ་བ། མི་ལ་རས་པས་
སློབ་གཉེར་ལ་དཀའ་བ་སྤྱད་
ཚུལ་སྐོར།(སྟོད་ཆ)
སངས་རྒྱས། སྒྲིབ་གཉིས་ཀྱི་མུན་པ་སངས་ཤིང་མཁྱེན་གཉིས་ཀྱི་སྣང་་
བ་རྒྱས་པར་བྱ་བ་ལ།
ཕངས་མེད། བརྩི་མཐོང་མེད་པའམ་སེར་སྣ་མེད་པ།
འབོགས་པ། (བྱ་བྱེད་ཐ་མི་དད་པའི་བྱ་ཚིག)བསླབ་བྱའི་གདམས་་་་་
ངག་དང་ཡོན་ཏན་སོགས་གཞན་ལ་ཁྲིད་པའི་དོན་ཏེ། དགེ་རྒན་
གྱིས་སློབ་མ་ལ་སྨན་གྱི་གདམས་ངག་འབོགས་བཞིན་པ་ལྟ་བུ།
ཞབས་འཆག ཕེབས་པའམ་སླེབས་པའི་དོན།
གན་ཇི་ར། ལེགས་སྦྱར་སྐད། གཉྫི་རའི་ཟུར་ཆག་སྟེ། དགོན་པ་དང་
གཙུག་ལག་ཁང་སོགས་ཀྱི་ཐོག་སྟེང་དུ་བཞེངས་པའི་རྒྱན་ཆའི་
གསེར་ཏོག་ཞིག་ལ།
ཞབས་ཏོག འཚོ་བའི་ཆ་རྐྱེན་སྤྲད་པ་ལ་ཞབས་ཏོག་བསྒྲུབས་ཟེར།
• 90 •



བུབས་གཅིག ཧྲིལ་བོའི་མིང་སྟེ། ཤ་བུབས་གཅིག ཕྲུག་བུབས་་་་་
གཅིག་ལྟ་བུ། །
དབང་ཡོན། དབང་ཞུ་སྐབས་འབུལ་རྒྱུའི་དངོས་པོ།
ཞབས་སྤྱི་བོར་བླངས། སློབ་མའི་སྤྱི་གཙུག་བླ་མའི་ཞབས་ལ་གཏུགས་
ཏེ་དད་འདུན་ཞུ་ཚུལ།
མཁའ་འགྲོའི་ཁ་རླངས་ཐོ་ལེ་བ། མཁའ་འགྲོས་གསུངས་མ་ཐག་་་་
པའི་ཞལ་རླངས་མ་ཡལ་བ་ལྟ་བུའི་ཆོས་ཏེ། མར་པའི་ཞལ་་་་་
གདམས་བྱིན་མཐུ་ཆེ་བའི་དོན། །
དར་མ་མདོ་སྡེ། མར་པའི་སྲས།
འབོགས་པའི་མཁར། སྲས་འབོགས་པའི་མཁར། འབོགས་ནི་དོ་པོ་
ལྟ་བུ་ཁལ་རྒྱབ་ནས་ཕབ་པའི་དོན་ཡིན་རུང་། འདིར་བབ་ཚུགས་
ཀྱི་ཁང་བའམ་སྡོད་ཁང་ལ་གོ་དགོས།
བཀའ་བབས། བྱིན་རླབས་འཇུག་པའི་བཀའ་བབས་སམ་ཆོས་བརྒྱུད་
འཛིན་པའི་བཀའ། །
གཞི་བདག ཡུལ་གྱི་ས་གཞིའམ་རི་ལ་གནས་པའི་ཡུལ་ལྷ།
ཡི་དམ་བཅས། ཡིད་ལ་དམ་བཅའ་བཞག་པའམ་སེམས་ཐག་བཅད་་
པ་ལ་ཟེར།
རིམ་གཉིས། བསྐྱེད་རིམ་དང་རྫོགས་རིམ་གྱི་ལམ་རིམ་པ་གཉིས།
བདེ་མཆོག ཡི་དམ་གྱི་ལྷ་ཞིག
མཚན་ཡལ། མཚན་གང་རིང༌།
• 91 •་



སློབ་ཚན་བཅུ་གཅིག་པ། མི་ལ་རས་པས་
སློབ་གཉེར་ལ་དཀའ་བ་སྤྱད་
ཚུལ་སྐོར།(བར་ཆ)
ཅི་ལྕོགས། ཅི་ནུས་སམ་ཅི་ཐུབ་ཀྱི་དོན།
ཕྱག་འབེབས། ཉེས་རྡུང་བྱས་པའི་དོན།།
སྐུ་དྲིན་བསབ་པ། བླ་མ་དང་ཕ་མའི་དྲིན་ལན་འཇལ་བའམ་གཟོ་བའི་
དོན་ལ།
དབང་བསྐུར། ཉེས་པའི་དྲི་མ་འཁྲུད་ཅིང་ལམ་བསྒོམ་པའི་སྐལ་བ་་་་
རྒྱུད་ལ་འཇོག་པར་བྱེད་པ། དབང་འཁུར་དུ་བཅུག་པ། དབང་
འབོགས་པ།
རྟག་ཏུ་ངུ་། བྱང་ཆུབ་སེམས་དཔའ་ཆོས་འཕགས་ཀྱི་སློབ་མ་ཞིག
ཚོགས་གཏོར། ཚོགས་དང་གཏོར་མའི་བསྡུས་མིང་།
པདྨ་རཱ་ག ལེགས་སྦྱར་སྐད། པད་མ་དམར་བོའི་མིང་།
སྐུ་དབང་གིས་གཅོད། གང་བྱུང་དུ་དབང་ཤེད་གནང་བ།
གཟུག་གེ་བ་ཞུས། སེམས་ནས་ཚ་ཤུར་ལངས་དགོས་པ་ཞིག
མད་པ། བདེན་པའམ་ཡང་དག་པ་དང་ཡིན་པ།
སྒལ་ཚགས། སྒལ་རྨར་གོས་ཀྱིས་བཀབ་ནས་ས་རྡུལ་འགོག་ཐབས་བྱེད་
པ་ལ།
， 92 •



དྲགས། སྡོམ་པའི་བརྡ་རྙིང་། ཁུར་བོ་དྲགས་པ་ལྟ་བུ། །
རྡོ་རྗེ་ཕག་མོའི་སྒོམ་ཐབས། ཡི་དམ་རྡོ་རྗེ་ཕག་མོའི་སྒོམ་སྒྲུབ་ཉམས་
ལེན་བྱ་ཐབས།
ཟིང་ཐུང་བར་བྱུང་། སེམས་ཟང་ཟིང་གི་བསམ་ཚུལ་ཉུང་དུ་སོང་།
ཐེ་རེག་ཡེ་མེད། འབྲེལ་བ་གཏན་ནས་མེད། ཐེ་ཇུས་ཡེ་ནས་མེད།
འདིར་ཡབ་ཁྱེད་ཀྱི་སྐུ་ཆས་ཁོངས་སུ་གཏོགས་མེད་ཟེར་བ་ལ།།
ཕག་ནོར། གཞན་གྱིས་མི་མཐོང་བར་ཕག་ཏུ་ཉར་བའམ་ལྐོག་ཏུ་ཉར་
བའི་དངོས་པོ། །
ཐུགས་ལས་བྱུང་། འདིར་འཚབ་པ། སེམས་འཚབ་བྱུང་བ།
དེ་ཀ་ཙམ་ཀ་གཤའ། དེ་བདེན། དེ་ག་རང་ཡིན་པར་བདེན།
དགྲ་མི་ཤ་བོ། དགྲ་ཤ་བ་སྟེ། རང་ཕྱོགས་ཀྱི་གཉེན་བཤེས་གསོད་་་་་
མཁན།
ཚེས་བཅུ་མཛད། ཚེས་བཅུ་ཉིན་དཔའ་བོ་འདུ་བའི་དུས་ཆེན་གྱི་་་་་
ཚོགས་མཆོད། །
སློབ་ཚན་བཅུ་གཉིས་པ། མི་ལ་རས་པས་
སློབ་གཉེར་ལ་དཀའ་བ་སྤྱད་
ཚུལ་སྐོར།(སྨད་ཆ)
སྐུ་འཁྲིས། སྐུའི་ཉེ་གམ་ལ།
•93 •



，
སྡིགས་མཛུབ། སྡིགས་མོ་བྱེད་སྐབས་ཀྱི་རྣམ་འགྱུར་ཞིག་སྟེ། དཀྱིལ་་་
མཛུབ་དང་སྲིན་མཛུབ་གཉིས་མཐེ་བོང་གིས་མནན་ཏེ། གོང་་་་
མཛུབ་དང་མཛུབ་ཆུང་གཉིས་ཀེར་བའི་ལག་པའི་ཕྱག་རྒྱའི་མིང་།
ངེས་འབྱུང༌། འཁོར་བའི་གནས་མཐའ་དག་ལས་ཐར་བར་འདོད་་་་་
པའི་སེམས་བྱུང་ངམ་བསམ་སྟངས་དང་དྲན་ཚུལ།
ཞལ་ཏ། བསླབ་བྱ་གནང་བའི་དོན་ཏེ། དགེ་རྒན་གྱི་སློབ་མ་ལ་ཞལ་ཏ་
གནང་ལྟ་བུ།
སྡིག་སྒྲིབ། བསགས་པའི་སྡིག་པ་དང་ལས་ཀྱི་སྒྲིབ་པ་ལ།
ཚོགས་མཆོད། བླ་སློབ་རྣམས་འདུ་ཁང་དུ་ཚོགས་ལ་ཕེབས་ནས་་་་་་་་
ཚོགས་བཤམས་ཏེ་ཆོ་ག་མཛད།
འབྲུ་ཚུགས། འབུར་ཚུགས། སྤྱན་འབུར་ཚུགས་སུ་གཟིགས་པ། ཁྲོ་་་་
བའི་མིག་ལྡིར་ལྡིར་གྱིས་བལྟ་བ།
ཐུགས་དམ། ཐུགས་དམ་གྱི་རྟེན་ནམ་དད་རྟེན་ནཱ་རོའི་སྐུ་རྒྱན།
ཐུགས་ཀྱི་དམ་བཅའ་སོགས་གོ་དོན་གཞན་ཡང་ཡོད།
ཕྱག་ཕྱིར་འཁྲིད། ཞབས་ཞུར་འཁྲིད། གཡོག་པོར་འཁྲིད་པའི་ཞེ་ས།
རྗེས་སུ་མི་འཛིན། ཐུགས་རྗེས་མི་སྐྱོང་བ། ཐུགས་བརྩེ་འདོར་བ། །
ཕུང་ཁམས་སྐྱེ་མཆེད། གཟུགས་ཕུང་ནི་ས་ཆུ་མེ་རླུང་གི་ཁམས་ལས་་
གྲུབ་ཅིང༌། རྣམ་ཤེས་སོགས་སྐྱེ་ཞིང་མཆེད་པར་བྱེད་པའི་རྟེན།
འཚོ་གནས་ཀྱི་ལུས་འདི་ལ་ཟེར་རོ།།
འཕོ་བ། (བྱ་བྱེད་ཐ་མི་དད་པའི་བྱ་ཚིག)འགྱུར་བ་དང་འགྲོ་བ་སྟེ།
• 94 •



འཕོ་བ་ནི་སྤྱིར་གནས་སྤོ་བའི་དོན། འཆི་བར་ཉེ་བའི་ཚེ་རང་་་
གིས་རང་ཉིད་རྣམ་ཤེས་དག་ཞིང་དུ་སྤར་བའི་འཕོ་བ་དང་།
གཤིན་པོ་རྣམ་ཤེས་ཡར་འདྲེན་པའི་འཕོ་བ། རང་གི་རྣམ་ཤེས་་
ཕུང་བོ་གཞན་དུ་ཞུགས་པའི་འཕོ་བ་སོགས་ཆོས་ལུགས་ཀྱི་ཕྱག་་་
ལེན་དུ་ཡོད་པར་བཤད།
བསམ་སྦྱོར། བསམ་བློ་དང་ལག་ལེན། སེམས་ལ་བསམ་པ་ལྟར་ལག་
ལེན་བྱས་ན་དེར་བསམ་སྦྱོར་ཚང་བ་ཟེར།
གསང་སྔགས། སངས་རྒྱས་ཀྱི་དགོངས་པའི་མཐར་ཐུག་གི་འབྲས་བུ་་
འཐོབ་གཞི། ཡོངས་བསྒྲགས་མིན་པར་གསང་བའི་ཚུལ་གྱིས་་་་
ཉམས་སུ་ལེན་དགོས་པའི་སྔགས་ཕྱོགས་ཀྱི་ཆོས།
འདོང་ངོ་། འགྲོ་འོ་ཞེས་པའོ།།
ཚིག་པ་ལོག་པ་གྲོས་ཀྱི་ཆུ་ལོག་ལྟར་བྱུང་རུང༌། སྐབས་འདིར་ལྟར་
སྣང་ལ་ཁོང་ཁྲོར་མངོན་པའི་སྤྱོད་ཚུལ་ཆུ་ལོག་རྒྱུག་པ་ལྟར་བྱུང་
རུང་དོན་ལ་དེ་ལྟར་མིན་ཞེས་པའི་དོན།
སློབ་ཚན་བཅུ་གསུམ་པ།
སྙན་ཞུའི་ཡི་གེ།
སྙན་ཞུ། གོང་རིམ་དང་མང་ཚོགས་ལ་གནས་ཚུལ་ཞུ་བའི་གཏམ་དང་
ཡི་གེའི་མིང་།
གསེར་སྙན། རྣ་བའི་ཞེ་ས།
• 95 •



འཚོམ་འཁྲུག ཁོང་ཁྲོ་ལངས་པ་དང་ཡིད་སེམས་འཁྲུག་པ།
གཏོང་ཕོད་ཅན། སྟེར་བ་དང་སྦྱིན་པའི་སྙིང་སྟོབས་ཅན་ལ།
ལམ་ལྷོངས། བྱ་བ་བདེ་བླག་ཏུ་འགྲུབ་པ་སྟེ། འགོག་རྐྱེན་མ་བྱུང་བ།
ཁ་ཆེམས། འཆི་ཁར་བཞག་པའི་བཅོལ་གདམས་ཀྱི་སྐད་ཆ།
སློབ་ཚན་བཅུ་བཞི་བ། གཉེན་ཡིག་དང་ལམ་
ཡིག་བསྡུས་པ།
གཉེན་ཡིག ཕོ་མོ་གཉེན་སྒྲིག་བྱས་པའི་དཔང་ཡིག་ལ།
ལམ་ཡིག ལམ་དུ་འགྲོ་སྐབས་འཛིན་རྒྱུའི་དཔང་ཡིག་ལ།
བཙོ་སྦྱངས། གསེར་བཙོ་སྦྱངས་སམ་བཙོ་མ་སྟེ། སྤུས་གཙང་ལྷད་་་་
མེད་ལ།
སློབ་ཚན་བཅུ་དྲུག་པ། གངས་སྐྱོན།
སྣོལ་མཚམས། ཕན་ཚུན་སྦྱོར་བའམ་འབྲེལ་བའི་དབྱེ་མཚམས་ཏེ་ལམ་
གྱི་སྣོལ་མཚམས་དང་དུས་རབས་ཀྱི་སྣོལ་མཚམས་ལྟ་བུ།
སྟེས་དབང༌། གཞན་དབང་གི་རྒྱུ་རྐྱེན་མ་ཡིན་པར་རང་བཞིན་གྱིས་་་
འགྲིག་སྟབས་བྱུང་བ།
འབྱུང་འགྱུར། མངོན་སུམ་དུ་འབྱུང་བར་བྱ་བའི་མ་འོངས་པའི་དུས་
ལ་ཟེར།
་་་
• 96 •



སྲོག་བསྡོས། སྲོག་གི་ཉེན་ཁར་མི་འཛེམ་པ། སྲོག་དང་བསྡོས་ནས་་་
དགྲ་ལ་འཐབ་ལྟ་བུ། །
འབྱམས་ཀླས་པ། མཐའ་ཡས་པའི་དོན།
ཕྱག་སྟོང་སྤྱན་སྟོང་། འཕགས་པ་སྤྱན་རས་གཟིགས་ཕྱག་སྟོང་སྤྱན་་་
སྟོང་ལ་གོ།
ཞལ་འདེབས། རང་མོས་དང་བས་ཕུལ་བའི་སྒོར་སོགས་ཀྱི་འབུལ་བ་
ལ་ཟེར། །
འབུད་རྡུང་དཀྲོལ་གསུམ། གླིང་བུ་འབུད་པ་དང༌། རྔ་རྡུང་བ། །
རོལ་ཆས་དཀྲོལ་བ་བཅས་ལ།
ཡི་རངས། དགའ་ཞིང་མགུ་བའམ་མོས་པའི་དོན།
བླ་ལྷག ཁྱད་པར་དུ་འཕགས་པའམ་བླ་ན་མེད་པར་མངོན་པར་མཐོ་བ་
ལ་གོ།
ས་ཡོམ། ས་འགུལ་ཏེ། ས་གཞི་ཡོམ་ཡོམ་དུ་གཡོ་བ།།
རྔམས་མཐུག མཐུག་ཚད་དེ། གྱང་གི་རྔམས་མཐུག་ལྟ་བུ།
ཆང་ས། ཡུལ་སྐད་དེ་གསར་བུ་གསར་མོ་གཉེན་སྒྲིག་བྱེད་པ་ལ་གོ།
མཉེས་གཤིན། སེམས་རྒྱུད་ཞི་ཞིང་ཀུན་ལ་བྱམས་པའི་དོན།
བག་ཆགས། ནང་སེམས་ཀྱིས་ཕྱི་ཡུལ་བཟང་ངན་བར་མ་སྣ་ཚོགས་ལ་
གོམས་པ་སོང་བའི་ནུས་པ་བག་ལ་ཉལ་བ་སྟེ་རྣམ་ཤེས་ཀྱི་སྟེང་ན་
འགོས་ཡོད་པའི་ཆའོ།།
འོབ་ཚོད། བྱ་བ་གང་ཞིག་དམིགས་ཡུལ་ངེས་ཅན་དང་རྒྱུ་མཚན་ངེས་
• 97



ཅན་མེད་པར་ཚོད་དཔག་གིས་སྒྲུབ་པ་ལ།
སླ་ང། ཟ་མ་སྐོལ་སྤྱད་ཀྱི་སྣོད་ལ།
སྦྲ་དུད། སྦྲ་གུར་ལ་སྡོད་པའི་ཁྱིམ་ལ།
སྐྱས་སྤོ་བ། འབྲོག་པའི་གནས་ཡུལ་སྤོ་བའི་དོན།
འཁྱགས་སྤོས། གྲང་དྲགས་ནས་གཟུགས་དང་རྨ་སོགས་ལ་བྱུང་བའི་་
སྐྲང་སྦོས།
གསོ་ཧྥེ། གསོ་མའི་སྐུད་པས་འཐགས་པའི་སྐྱེ་ལ།
བཅར་འདྲི། མདུན་ནམ་གམ་ལ་ཡོང་ནས་གནས་ཚུལ་འདྲི་བ་ལ།
མངག་གཏོང་། ཆེད་དུ་མངགས་པའི་མི་ལ།།
བེམ་རོ། སེམས་ཅན་གང་ཞིག་ཤི་བོའི་རོ་ལ།
སྡོམ་ཚིག བརྗོད་བྱའི་དོན་གྱི་སྙིང་བོ་རྣམས་ཚིག་ཉུང་ངུར་མདོར་་་་་
བསྡུས་པ་ལ། །
སློབ་ཚན་བཅུ་བདུན་པ། མོན་དུ་གླིང་
དམག་སླེབས་ཚུལ།
ལར་ནས། གཞིའམ་རྩ་བ་ནས་ཞེས་པའི་དོན།
བང་ཆེན། འཕྲིན་ཡིག་སྐྱེལ་མིའམ་ཕོ་ཉ།
རབ་ཁ། ཆུ་བོ་ཆེན་པོའི་རྒལ་སའི་མིང་སྟེ། ཆུའི་རབ་ཁ་ལྟ་བུ།
གཉོད་ཆུང་། སྟོབས་ཞན་པོའམ་ཉམས་ཆུང་ལ།
• 98 •



ཨ་བྲག སྐབས་འདིར་བློན་པོ་ལ།
བསྲེགས་བཟན། མེ་ལ་བསྲེགས་པའི་ཟ་མ།
སློབ་ཚན་བཅོ་བརྒྱད་པ། གསེར་སྦྲང་དང་གཡུ་
སྦྲང་གི་སྒྲུང་།
གོད་པ། ཉམས་པ་དང་ཉུང་དུ་སོང་བའི་དོན།
ཁྱོ་ཤུག བཟའ་ཟླའམ་བཟའ་ཚང་ལ།
མིག་སེར། གཞན་ལ་མི་བཟོད་པའི་ཕྲག་དོག་གི་སྡང་སེམས།
མི་རྟག འཇིག་པའི་ཆོས་ཏེ། འདུས་བྱས་མི་རྟག་ཆོས་ཉིད་ཡིན་ལྟ་བུ།
གཡབ་མོ། འདི་རུ་ཤོག་ཅེས་པའི་བརྡ་གཏོང་བའི་དར་ཆ་དང་ལག་་་་
བརྡ་སོགས་ལ། །
འགྲེ་ལྡོག ས་ལ་འགྱེལ་ནས་འགྲེ་ལྡོག་རྒྱག་པ།
དཀྱིལ་འཁོར། དབྱིབས་སྒོར་མོ་སྟེ། ཉི་ཟླའི་དཀྱིལ་འཁོར་ལྟ་བུ། ཆ་
ཤས་ཡོངས་སུ་ཚང་བའི་ཚོགས་པ་སྟེ། ཞལ་རས་ཟླ་བའི་དཀྱིལ་་
འཁོར། ནམ་ཕྱེད་རྒྱལ་བའི་དཀྱིལ་འཁོར་ཞེས་པ་ལྟ་བུ། མཎྜལ་
ཏེ་སྔགས་ཀྱི་དེ་ཉིད་བཅུའི་གྲས་ཤིག
བ་ཡ་བེ། (མངོན་བརྗོད) རླུང་ལ། །
རྒྱ་བོ། སྨ་ར་བཞག་པའི་མི་རྒྱ་བོ་ལྟ་བུ།
གཟུངས་སྔགས། ལྷའི་སྐུ་དང་གསུང་རྡོ་རྗེ་གཙོ་བོར་སྒྲུབ་བྱེད་བདེ་་་
• 99 •



སྟོང་ཡི་གེར་ཤར་བའི་སྔགས།
བརྔན། (བྱ་བྱེད་ཐ་དད་པའི་བྱ་ཚིག)བསླུ་བའི་ཆེད་དུ་རྒྱུ་དངོས་སྟེར་
བ་ལ། རྒྱུ་ནོར་གྱིས་བརྔན་པ། གཞན་ཡང་བྱ་དགའམ་གསོལ་་་
རས་ཀྱི་དོན་ཏེ། བུ་ཆུང་བ་ལ་ཨ་མས་རྔན་པ་སྦྱིན་ཞེས་པ་ལྟ་་་་་
བུའོ།།
གདོལ་བ། རིགས་དམན་པ་སྟེ། བཤན་པ། རྔོན་པ། ཉ་བ། ཐགས་
མཁན། ཆོམ་པོ་སོགས་གདོལ་བའི་རིགས་སོ། སྔར་རྒྱ་གར་་་་
སྲོལ།
མི་འདགས། དྲི་མ་དང་ཁ་དོག་སོགས་བཀྲུས་ན་མི་འདགས་པ་ལ།
མཆིལ་པ། ཁང་བྱེའུ་སྟེ། ཡུལ་བྱེའུ་ཡང་ཟེར།
འོལ་བ། ནེ་ལེ་སྟེ། ཁ་སྐད་ལ་འོལ་ཟེར་ཟེར།
བརྐྱངས་བསྐུམས། རྐང་ལག་ཕར་བརྐྱངས་པ་དང་ཕྱིར་བསྐུམས་པ།
སྐྱིན་ཐང༌། སེར་བ་དང་། དེ་འབབ་སྐབས་ཀྱི་རླུང་དྲག་པོ་ལ།
ཟབ་རྒོད། རི་གཟར་བོ་ནས་དྲག་ཏུ་འདྲིལ་བའི་རྡོ་ཕ་བོང་ལྟ་བུ་ལ།
• 100 •



དེབ་བཞི་བ།
སློབ་ཚན་དང་བོ། ཅིན་ཀང་རི་བོའི་སྨྱུག་ཚལ།
སྐྱེད་མོས་ཚལ། མིས་བཟོས་པའི་ནགས་ཚལ་ལམ་གླིང་ཀ
སྨྱུག་སྡོང་། སྨྱུག་མའི་སྡོང་བོ།
ཀྲོང་ངེར་འགྱིང༌། བརྗིད་ཉམས་ཀྱིས་དྲང་བོར་ལངས་པའི་དོན།
སོ་བ། གསང་བའི་སྒོ་ནས་ལྟ་རྟོག་བྱེད་མཁན།
འཇབ་དམག ཕ་རོལ་ལ་ཤེས་སུ་མ་བཅུག་པར་འཇབ་ནས་དམག་རྒྱག་
མཁན་ལ། །
འདྲོང་། དྲང་བོ་སྟེ་འཁྱོག་མེད་པ།
ཕོར་བ། ཅ་ནེའམ་འཐུང་སྣོད་དཀར་ཡོལ་ལ།
ཕྲག་རྒྱུག ཁུར་བོ་འདེགས་བྱེད་ཀྱི་ཤིང་གི་མིང་།
ཧོང་ཡང་། ཧོང་ཡང་ཞེས་པ་ནི་ནོར་བར་སྙམ། མ་གཞི་ཧོང་ཡང་་་་་
ཅའེ་ཞེས་ས་མིང་ཞིག་ཡིན།
སྤ་རྨེད་རི་བོ། རི་བོ་ཞིག་གི་མིང་།
ཧོན་ཐོར་བླ་ཆད། འཇིགས་སྐྲག་གིས་བླ་ཆད་དེ་དྲན་པ་འཐོར་བ།
སྨྱུག་ཟོམ། སྨྱུག་མའི་བསླས་པའི་སྣོད་ཅིག
བསྣམས། (བྱ་བྱེད་ཐ་དད་པའི་བྱ་ཚིག་འདས་པ)སྣ་བུག་གིས་དྲི་་་་་
་
• 101 •



བཅུད་ལེན་པ་དང༌། འཁྱེར་བའམ་འཁུར་བ་དང་ཐོགས་པའི་་་་
དོན་བཅས་ལ་འཇུག་པ་ལས་སྐབས་འདིར་ཕྱི་མར་གོ།
གཉའ་ཆག དཔའ་ཞུམ་པའམ་བག་འཁུམས་པ།
མ་སྡོང་། སྡོང་བོའི་གཞུང་རྟར་གོ། །
སྨྱུག་གཟེར། སྨྱུག་མས་བཟོས་པའི་གཟེར་བུ།
རྒ་བ། ལོ་ན་སོན་པ་དང་ན་ཚོད་རྒས་པའི་དོན།
འདྲེན་བྱེད། མཐོང་བྱེད་མིག་ལ་གོ། །
དྲང་ཚུགས། གཞན་རྐྱེན་གྱིས་སྒུལ་མི་ཐུབ་པའི་རང་ཚུགས།
བཙལ་འཚོལ། རྩད་གཅོད་དམ་འཚོལ་ཞིབ།
གྲམ་ཐང་། རྡོ་གྲམ་པ་ཡོད་སའི་ཐང་ངམ་ཆུ་འགྲམ་གྱི་གྲམ་པ།
རྒྱང་ཁད། བར་ཐག་རིང་ཐུང་གི་ཚད། །
སྟག་མའི་མེ་ཏོག རྩི་ཤིང་གི་མེ་ཏོག་ཅིག་ཤིང་སྨན་གྱི་རིགས་ཤིག་སྟེ་་
རོ་ཁ་ལ་ནུས་པས་བྱང་ཁོག་གི་རྣག་ཁྲག་སྐེམ།
སློབ་ཚན་གཉིས་པ། ལ་རྒྱའི་རྟ་ཕོ།
བར་ཁ། རྒྱུག་ཤུགས་སམ་རྒྱུག་རྩལ་དང་མགྱོགས་ཚད་ལ།
མེ་ཤུགས་འཕུར་མདའ། མེ་རྫས་ཀྱི་འབར་ཤུགས་ཀྱིས་འཕུར་བར་་་་
བྱེད་པའི་རྫས་མདེལ་ཆེན་པོ་ཞིག
རྨིག་ལྕགས། རྟའི་རྨིག་པར་འདེབས་པའི་ལྕགས་པར།
• 102 •



འཕྲ། སྐབས་འདིར་ཕྲ་རྒྱན་གྱི་ཕྲ་ཡི་འབྲི་ཚུལ་གཞན།
ལམ་འཕྲང་། ཕྲ་ཞིང་དོག་པའི་རྐང་ལམ་སོགས་ལ།
སློབ་ཚན་གསུམ་པ།
ལམ།
བརྟུལ་ཞུགས། བྱ་བ་སྔ་མ་བསྡུས་ནས་ཕྱི་མ་ལ་ཞུགས་པ་སྟེ། ཐ་མལ་
རང་ག་བའི་སྤྱོད་པ་བརྟུལ་ནས་ཐུན་མིན་སྤྱོད་པའི་གནས་་་་་་་
ཞུགས་པ་དང་། ཆ་བྱད་དང་ཚུལ་དང་ལུས་ངག་གི་འཇུག་པ་་་་
ངེས་པར་བྱེད་པའི་སྤྱོད་པ། །
རིས་མེད། ཁྱད་དང་ཕྱོགས་རིས་མེད་པ།
གཞལ་ནུས། འགྲན་ནུས་པ། །
སྐབས་གསུམ་གྲོང་ཁྱེར། ལྷ་ཡུལ་ལ་གོ།
བཅིལ་བ། (བྱ་བྱེད་ཐ་དད་པའི་བྱ་ཚིག》འཇིལ་བའི་འདས་པ་སྟེ།
སྐྱོད་པའམ་འདོན་པའི་དོན། ནད་ཀུན་འཇིལ་བ་སྨན་གྱི་མཆོག
དྲི་ངན་ཕྱིར་བཅིལ་བ་ལྟ་བུ། །
བསྙིལ། (བྱ་བྱེད་ཐ་དད་པའི་བྱ་ཚིག)བརྡལ་བའམ་སིལ་བུར་བཏང་་་
བའི་དོན། རི་བསྙིལ་ཏེ་ཐང་དུ་བསྒྱུར་ཞེས་པ་དང་། ཕྱེ་མ་་་་་
བསྙིལ་ཞེས་པ་ལྟ་བུ།
སྨིག་རྒྱུ། ཉི་མ་ཚ་བའི་དུས་རྒྱང་རིང་གི་བྱེ་ཐང་སྐྱ་བོ་སོགས་ནས་ཆུ་་་་
འགྲོ་བ་ལྟ་བུའི་སྣང་ཚུལ་ཤར་བའི་འཁྲུལ་སྣང་ཞིག
• 103 •



འཕྲང་། གཡང་གཟར་སོགས་ལམ་དོག་པོ།
གཏིབས། (བྱ་བྱེད་ཐ་མི་དད་པའི་བྱ་ཚིག）འཐིབས་པའི་དོན་ཏེ། ས་
གཞིར་མུན་པ་གཏིབས་ལྟ་བུ།
ཧར་སྒྲ། ཐང་ཆད་པའི་ངལ་སྒྲའམ་གཉིད་དུས་ཀྱི་སྡུར་སྒྲ་ལ།
ལྷགས་པ། གྲང་ངར་དང་བཅས་པའི་རླུང་རྒྱུན་ལ་གོ།
སོན་བཟང་། ས་བོན་བཟང་བོར་གོ།
རྒོད། སྐབས་འདིར་དགོད་པའི་དོན།
འཕྱ་དམོད། ཟུར་ཟ་དང་དམའ་འབེབས་དང་ཁྱད་གསོད། གཞན་ལ་
སྨོད་པའམ། སྐྱོན་འདོགས་པ།
འཕར་སྤྱང་། གཅན་གཟན་འཕར་བ་དང་སྤྱང་ཀི།
ལིང་ཏོག མིག་ལྕིབས་ཀྱི་ནང་ངོས་དང་མིག་འབྲས་ཀྱི་སྟེང་དུ་འབྲུམ་་
པ་ཆུང་ངུ་འབྱུང་བའི་མིག་ནད་ཀྱི་རིགས་ཤིག
བརླང་སྤྱོད། རྩུབ་སྤྱོད་དམ་མ་རུངས་པའི་སྤྱོད་པ། །
ཞགས་པ། འཆིང་བྱེད་དམ་འགུགས་བྱེད་ཀྱི་ཐག་པ། རྟ་ལ་ཞགས་པ་
འདེབས་པ། གློག་དམར་གྱི་ཞགས་པ་བར་སྣང་དུ་འཁྱུགས།
རླུང་བསེར་བུ་ཞགས་པས་མི་ཟིན། ཆུ་གཙང་བོ་རྡོ་ཡིས་མི་ནོན་
ཞེས་པ་ལྟ་བུ། །
གོལ་བ། (བྱ་བྱེད་ཐ་མི་དད་པའི་བྱ་ཚིག)ནོར་བའམ་འཁྲུལ་བ། འགྲོ་་
སའི་ལམ་གོལ། གོལ་བའི་བསམ་པ། ལོག་པའི་ལམ་དུ་གོལ་ཉེན་
ཆེ་ཞེས་པ་ལྟ་བུ།
• 104 •



འཆི་མེད་ལམ། ནམ་མཁའི་མིང་གི་མངོན་བརྗོད།
རལ་བ། (བྱ་བྱེད་ཐ་མི་དད་པའི་བྱ་ཚིག)ཞིག་པ་དང་། ཆག་པ།།
གས་པ། དཀར་ཡོལ་ཞབས་རལ། ཁ་ཆག་སྣ་རལ་ལྟ་བུ།
འཕྱན་པ། (བྱ་བྱེད་ཐ་མི་དད་པའི་བྱ་ཚིག)རང་འདོད་བཞིན་གནས་
ངེས་མེད་དུ་འཁྱམ་པའམ་ཡན་པ།
བདོག་པ། (བྱ་བྱེད་ཐ་མི་དད་པའི་བྱ་ཚིག)འདུག་པའམ་ཡོད་པ།
བདོག་པའི་དངོས་པོ། གཙང་བོར་ཉ་བདོག་ཅེས་པ་དང་། རྒྱུ་་
ནོར་དང་དངོས་པོ། བང་མཛོད་བདོག་པོས་ཁེངས་པ་ལྟ་བུ། །
ཏིང་འཛིན་སྒོམ་པ། དམིགས་པའི་ཡུལ་དེ་ལ་སེམས་རྩེ་གཅིག་ཏུ་སྒོམ་
པའི་དོན། །
ག་ལེར། ལྷོད་ལྷོད་དམ་དལ་བུ།
རྨོག་དཀར། གོ་ཆའི་བྱེ་བྲག་ཤིག་སྟེ་མགོ་སྐྱོབ།
ཁྲབ་དཀར། གོ་ཆ་ཞིག་སྟེ། དམག་འཁྲུག་གི་སྐབས་སུ་ལུས་ལ་གྱོན་་་
པའི་ལྕགས་གོས། །
བཀླུབས། (བྱ་བྱེད་ཐ་དད་པའི་བྱ་ཚིག)གོན་པའམ་བྱོན་པ་སྟེ། ལུས་
ལ་གོས་བཀླུབས་ཞེས་པ་དང་། སྐབས་འདིར་བརྒྱན་པ་དང་སྨྲས་
པའི་དོན་ལ་འཇུག གཟབ་མཆོར་གྱིས་བཀླུབས་ཞེས་པ་ལྟ་བུ།
མཆེད་ཟླ། སྤུན་ཟླ་ལ་གོ།
བགྱི་བ། (བྱ་བྱེད་ཐ་དད་པའི་བྱ་ཚིག) སྒྲུབ་པའམ་བྱེད་པ། མ་དྲང་་་
བའི་ལས་བགྱིས་ན་མི་འདོད་པའི་རྣམ་སྨིན་རང་ལ་འཁོར།
• 105 •



ལས་ཀ་མ་ནོར་བར་གྱིས་ཤིག་ཞེས་པ་ལྟ་བུ། མིང་ཚིག་སྐབས་
སུ་ལས་སམ་བྱ་བའི་དོན། བགྱི་བ་ཆེན་པོ།
སློབ་ཚན་བཞི་བ། གངས་ཅན་མིང་གི་མངོན་
བརྗོད་གྲུབ་ཚུལ་བློ་གསར་གཟིགས་མོའི་
དགའ་སྟོན།(སྟོད་ཆ)
གཅིག ཁྱད་ཆོས་ཀྱི་ཆ་ནས་བཏགས་པ། ཁྱད་ཆོས་
ཀྱི་ཆ་ནས་བཏགས་པ་ལ་རིགས་བཞི་ཡོད་དེ།
༡. རྣམ་པའི་ཆ་ནས་བཏགས་པ།
རླུང་སྒོ། སྐར་ཁུང་གི་མིང་སྟེ། ཕྱིའི་རླུང་ནང་དུ་འདྲེན་པ་དང་ནང་གི་
ཁ་རླངས་ཕྱིར་འཕུད་པའི་བུ་གའམ་སྒོ་ལྟ་བུ་ཡིན་པས་ན་དེ་ལྟར་
བཏགས།
གཞན་གྱིས་གསོས། ཁུ་བྱུག་གི་མིང་སྟེ། བྱ་རོག་གིས་བཟུང་ནས་ཤིང་
ཏོག་ཨ་མྲའི་འབྲས་བུ་བྱིན་ཏེ་གསོ་བའི་ཕྱིར་ནའོ།།
དྲང་འགྲོ། མདའ་སྤྱིའི་མིང་སྟེ། དམིགས་འབེན་དུ་དྲང་མོར་འགྲོ་བ་
དང་ཕོག་པས་ན་དེ་ལྟར་བཏགས།
མགྲིན་རིང་། ཁྲུང་ཁྲུང་གི་མིང་སྟེ། བྱ་འདིའི་མགྲིན་པ་ཧ་ཅང་རིང་་
• 106 •



བས་ནའོ།།
དབྱུག་པའི་སྣ་ཅན། གླང་བོ་ཆེའི་མིང་སྟེ། གླང་བོའི་སྣ་ནི་དབྱུག་པ་
དང་འདྲ་བས་སོ།།
བདེ་འཐུང་། གློག་གི་མིང་སྟེ། གློག་ནི་སྤྲིན་གསེབ་ཏུ་ཆུ་འཐུང་བཞིན་
པ་དང་འདྲ་བའི་སྒོ་ནས་བཏགས།
རིན་ཆེན་འབྱུང་གནས། རྒྱ་མཚོའི་མིང་སྟེ། རིན་པོ་ཆེ་ཡོད་ཚད་ཀྱི་
འབྱུང་གནས་རྒྱ་མཚོ་ཡིན་པའི་ཕྱིར་རོ།།
སྦུབས། ཤུབས། སྒོ་ངའི་མིང་སྟེ། ནང་སྦུབས་དང་ཕྱི་ཤུབས་ཡིན་་་་
པས་ན་དེ་ལྟར་བཏགས་ལ། མཛོད་ཁང་ཇི་བཞིན་ནང་དུ་བྱ་ལས་
ཆ་ཚང་ལྡན་པའི་རྒྱུ་མཚན་གྱིས་སོ།།
སྤྲིན་གྱི་མེ་ཏོག ཆར་བའི་མིང་སྟེ། ཆར་བ་ནི་སྤྲིན་གྱི་བཅུད་དེ་མཛེས་
རྒྱན་དུ་མེ་ཏོག་གི་གཟུགས་སུ་བཀོད་ནས་དེ་ས་གཞིར་འབབ་་་
པའི་ཆ་ནས་དེ་ལྟར་བཏགས་སོ།།
ཉལ་འགྲོ། ཆུའི་མིང་སྟེ། གཟུགས་གཞི་གཞན་དང་མི་འདྲ་བར་ཉལ་
ཏེ་འགྲོ་བའི་རྣམ་པ་ཅན་ཡིན་པའི་ཕྱིར་རོ།།
རྐང་འཐུང་། ལྗོན་ཤིང་གི་མིང་སྟེ། ལྗོན་ཤིང་སོགས་ཀྱི་རྩ་བས་ཆུ་་་
འཐུང་བར་བྱེད་པས་ནའོ།།་་་་་
གཉིས་སྐྱེས། འདབ་ཆགས་ཀྱི་མིང་སྟེ། དང་བོར་བྱ་ལས་སྒོ་ང་སྐྱེས།
སྒོ་ང་ལས་བྱ་ཕྲུག་སྐྱེས་ཞེས་རིམ་པ་གཉིས་བརྒྱུད་པས་སོ།།
སྤྲིན་ལམ། ནམ་མཁའི་མིང་སྟེ། སྤྲིན་གནས་པའམ་རྒྱུ་བ་སྟེ་བགྲོད་་་་
• 107 •



པའི་གནས་ཡིན་པས་ནའོ།།
མཁའ་ཡི་གླང་བོ། སྤྲིན་གྱི་མིང་སྟེ། སྟོབས་ཆེ་བ་ས་གཞིའི་གླང་བོ་་་་
དང་འདྲ་བར་སྤྲིན་གྱིས་ཆུ་སོགས་འཁུར་བའམ་འཁྱེར་བར་གླིང་
བོ་ཆེ་དང་འདྲ་ཞེས་དཔེ་སྦྱར་བའོ།། .
འཕར་འགྲོ། སྤྲེའུའི་མིང་སྟེ། འགྲོ་སྟངས་ཀྱི་ཆ་ནས་ནགས་དཀྱིལ་དུ་
ཕར་མཆོང་ཚུར་མཆོངས་བྱེད་པས་སོ།།
མིག་གིས་ཐོས། སྦྲུལ་གྱི་མིང་སྟེ། ཡོངས་གྲགས་སུ་སྦྲུལ་ལ་རྣ་མེད་དེ་
མིག་གིས་ཐོས་པའི་ཕྱིར་ནའོ།།
༢. སྒྲའི་ཆ་ནས་བཏགས་པ།
ངར་སྐད་ཅན། སྟག་གི་མིང་སྟེ། སྟག་གི་སྒྲ་དེ་ཤིན་ཏུ་དྲག་པོའམ་་་་་
ངར་བའི་ཆ་ནས་སོ།།
ངུར་སྒྲ་ཅན། ཕག་པའི་མིང་སྟེ། ཟ་འཐུང་གི་སྐབས་སུ་ངུར་སྒྲ་འབྱིན་
པས་སོ།།
དིག་སྙན། ཕུག་རོན་གྱི་མིང་སྟེ། དིག་པ་སྟེ་ཚིག་མི་གསལ་ཞིང་སྙན་་
པའི་སྒྲ་འབྱིན་པས་སོ།།
མགྲིན་བཟང་། བོང་བུའི་མིང་སྟེ། བོང་བུའི་སྐད་སྒྲ་ཤིན་ཏུ་དྲག་པོ་
ཡོད་པས་སོ།།
སྐྱེས་སྒྲ་ཅན། རའི་མིང་སྟེ། །
• 108 •



ང་རོ་ཅན། སེང་གེའི་མིང་སྟེ་ངར་སྐད་ཀྱི་སྒྲ་ཧ་ཅང་ཆེ་བའི་ཆ་ནས་་་
སྒྲ་བརྒྱ་བ། འབྲུག་སྐད་ཀྱི་མིང་སྟེ། དབྱར་དུས་འབྲུག་སྐད་ཆེ་བས་སྒྲ་
མང་བོ་དུས་མཉམ་དུ་གྲགས་པ་ ་ལྟ་བུའི་ཉམས་ཐོན་པས་ནའོ།།
༣. ཚོན་མདོག་གི་ཆ་ནས་བཏགས་པ།
མདོག་དམར། ཁྲག་གི་མིང་སྟེ་ཁ་དོག་དམར་བོ་ཡིན་པའི་ཆ་ནས་་་
མཇུག་ནག ཁྲུང་ཁྲུང་གི་མིང་སྟེ། བྱ་དེའི་མཇུག་མ་ནག་པོ་ཡིན་པའི་
ཆ་ནས་སོ།།
འདབ་ཆགས་གསེར་ལྡན། ངུར་བའི་མིང་སྟེ། བྱ་འདིའི་སྤུ་མདོག་་་
སེར་བོའི་ཆ་ནས་བཏགས།
ཆུ་ཡི་འཛུམ་དཀར། ཝུ་བའི་མིང་སྟེ། དགའ་བའི་འཛུམ་དཀར་སྟོན་
པ་དང་འདྲ་བས་སོ།།
སྒྲོས་དམར། མཆུའི་མིང་སྟེ། མཆུ་སྒྲོས་ཁ་མདོག་དམར་བོ་ཡིན་པའི་
ཆ་ནས་སོ།།
ལུས་བཀྲ། སྟག་གི་མིང་སྟེ། ཕྱི་ལུས་ཀྱི་སྤུ་རིས་ཁྲ་བོ་སྟེ་ཐིག་ལེ་དང་་་་
ལྡན་པའི་ཕྱིར།
གསེར་ལྡན་མ། སྟོན་གྱི་མིང་སྟེ། ལོ་ཏོག་གི་འབྲས་བུ་སྨིན་ནས་སེར་
• 109 •



བོ་གསེར་གྱི་ཁ་དོག་དང་ལྡན་པའི་ཆ་ནས་སོ།།
རབ་དཀར་སྙིང་། དོམ་གྱི་མིང་སྟེ། དེའི་བྲང་ཁའི་ཁ་དོག་དཀར་བོ་
ཡིན་པའི་ཆ་ནས་སོ།།
དཀར་འཛིན། ནུ་མའི་མིང་སྟེ། འོ་མ་དཀར་བོ་འཛིན་བྱེད་ཀྱི་སྣོད་ལྟ་
བུ་ཡིན་པས་ནའོ། །
སྣ་ཚོགས་མདོག བ་བླའི་མིང་སྟེ། གཏེར་ནས་ཐོན་པའི་རྡོ་ཚོན་་་་་
རིགས་ཤིག་སྟེ། ཚོན་མདོག་སྣ་ཚོགས་ཡོད་པས་སོ།།
མདོག་གཅིག་པ། བྱ་རོག་གི་མིང་སྟེ། ལུས་ཀྱི་སྤུ་ཡོངས་རྫོགས་མདོག་
གཅིག་ཡིན་པས་སོ།།
ལུས་དམར་འདབ། བྱུ་རུའི་མིང་སྟེ། བྱུ་རུའི་མདོག་སྡོང་བོ་དམར་་་
བོའི་ལོ་མའི་འདབ་མ་དང་འདྲ་བས་སོ། །
མགྲིན་སྔོན། རྨ་བྱའི་མིང་སྟེ། མགྲིན་པ་སྔོན་པོ་ཡིན་པའི་ཆ་ནས་སོ།།
གསེར་ཅན། ར་གན་གྱི་མིང་སྟེ། ལྕགས་རིགས་མདོག་སེར་བོ་ཅན་་་་
ཡིན་པའི་ཆ་ནས་སོ།།
མདངས་ལྡན། གསེར་གྱི་མིང་སྟེ། མདོག་བཟང་བོའི་ཆ་དང་ལྡན་པ་
ནི་དཔེར་ན་སེར་བོ་གསེར་དང་འདྲ་ཞེས་པའི་དོན་ནོ།།
མགུལ་ནག ལྷ་དབང་ཕྱུག་ཆེན་པོའི་མིང་སྟེ། ལྷ་དེའི་སྐེ་ནག་པོ་ཡིན་
པའི་ཆ་ནས་སོ།།
ངུར་སྨྲིག་འཛིན། གྲྭ་བའི་མིང་སྟེ། གྱོན་ཆས་ཀྱི་ཁ་དོག་ངུར་སྨྲིག་་་་་
ཅན་ཡིན་པའི་ཆ་ནས་སོ།།
• 110 •



༤. ལས་རིགས་ཀྱི་ཆ་ནས་བཏགས་པ།
རྒྱ་ཡིས་འཚོ་བ། རྔོན་པའི་མིང་སྟེ། རྒྱ་ནི་རི་དྭགས་སོགས་འཛིན་་་་
བྱེད་ཀྱི་ཡོ་བྱད་ཅིག་གི་མིང་ཡིན་ལ། དེ་ལ་བརྟེན་ནས་འཚོ་བ་
རོལ་བས་ནའོ།།
མྱོས་བྱེད་ཚོང་། ཆང་ཚོང་མའི་མིང་སྟེ། མྱོས་བྱེད་ཅེས་པ་ཆང་དང་།
དེ་བཙོང་མཁན་ཡིན་པའི་ཆ་ནས་དེ་ལྟར་བཏགས། །
སྐྱ་བ་འཛིན། མཉན་པ་སྟེ་གྲུ་མཁན་གྱི་མིང་ཡིན་ལ། གྲུ་དང་ཤིང་གྲུ་
མ་དར་བའི་སྔོན་ལ་སྐྱ་བར་བརྟེན་ནས་མཚོ་ཐོག་ཏུ་བགྲོད་པའི་
ཆ་ནས་སོ།།
ཕྱུགས་སྐྱོང༌། འབྲོག་པའི་མིང་སྟེ། རྟ་ནོར་ལུག་གསུམ་སྐྱོང་བ་བོ་ཡིན་
པའི་ཆ་ནས་སོ།།
མཚན་མ་མཁན། རྩིས་པའི་མིང་སྟེ། འབྱུང་འགྱུར་གྱི་བྱ་བ་རྣམས་་་
རྟགས་དང་མཚན་མ། སྐར་མ། རྨི་ལམ་སོགས་ལ་བརྟགས་ནས་
ལུང་དུ་སྟོན་པ་ཅན་ཡིན་པས་སོ།།
ཟོང་འཚོ། ཚོང་བའི་མིང་སྟེ། ཟོང་ལ་བརྟེན་ནས་འཚོ་བ་རོལ་བའི་ཆ་
ནས་སོ།།
བཙོ་ལག་མཁན། ཚོས་མཁན་གྱི་མིང་སྟེ། ཚོས་གཏོང་བ་ལ་མཁས་་་
པས་སོ།།
• 111 •



ཚེ་རིག སྨན་པའི་མིང་སྟེ། སྨན་པ་ནི་ཚེ་ཡི་རིག་བྱེད་ལ་མཁས་པས་སོ། །
སྨྱུ་གུ་ཅན། ཡིག་མཁན་གྱི་མིང་སྟེ། ནམ་ཡང་སྨྱུ་གུ་ལག་ཏུ་འཛིན་་་་
པའི་ཆ་ནས་སོ།།
ཚོན་གྱིས་འཚོ་བ། རི་མོ་མཁན་གྱི་མིང་སྟེ། ཚོན་ལ་བརྟེན་ནས་འཚོ་
བ་རོལ་བས་སོ།།
ཤིང་རྟ་མཁན། ཤིང་བཟོའི་མིང་སྟེ། ཤིང་རྟ་སོགས་ལས་སྣོན་ལ་་་་་་
མཁས་པའི་ཆ་ནས་སོ།།
གཉིས། བརྟེན་པའམ་འགལ་བའི་ཆ་ནས་བཏགས་པ།
མཆོད་སྦྱིན་དགྲ་བོ། ལྷ་མིན་གྱི་མིང་སྟེ། ལྷ་དང་ལྷ་དབང་རྣམས་ཀྱི་
དགྲ་ཟླ་རུ་གྱུར་པས་ནའོ།།
བྱ་རོག་དགྲ། འུག་པའི་མིང་སྟེ། བྱ་རོག་གིས་ཉིན་དཀར་འུག་པར་་་
གནོད་པ་དང་། འུག་པས་མཚན་མོར་བྱ་རོག་ལ་གནོད་པས་་་་
ཕན་ཚུན་དགྲ་རུ་གྱུར་ཏོ། །
འུག་པ་མཆོད་བྱེད། སྲམ་གྱི་མིང་སྟེ། འུག་པ་མཚོ་ཁ་ནས་གྲགས་ན་
སྲམ་སྐྲག་ནས་ཉ་བཟུང་སྟེ་འུག་པར་མཆོད་པས་སོ།།
པད་མའི་གཉེན། ཉི་མའི་མིང་སྟེ། ཉི་མ་ཤར་བ་ན་མེ་ཏོག་པདྨའི་ཁ་
འབྱེད་པའི་ཕྱིར། །
རླུང་ལ་དགའ། རྔ་མོང་གི་མིང་སྟེ། རྔ་མོང་ལ་རླུང་བྱུང་ན་སྐྱིད་་་་
• 112 •



འདོད་འཆར་བས་སོ།།
ཟླ་བས་འཕེལ། རྒྱ་མཚོའི་མིང་སྟེ། ཟླ་བ་ནི་རིན་པོ་ཆེ་ཆུ་ཤེལ་གྱི་རང་
བཞིན་ཏེ་དེ་ཤར་ན་རྒྱ་མཚོ་རྒྱས་པའམ་འཕེལ་བའི་ཕྱིར་ནའོ།
སྤྲིན་ལ་དགའ། རྨ་བྱའི་མིང་སྟེ། ནམ་མཁར་སྤྲིན་འཁྱིལ་ན་རྨ་བྱ་་་་་
དགའ་སྟེ་སྒེག་ཉམས་སོགས་སྟོན་པའི་ཆ་ནས་སོ།། །།
རླུང་གི་གྲོགས། མེའི་མིང་སྟེ། མེ་འདི་ནམ་ཡང་རླུང་གི་རྒྱུ་བ་དང་་་་
བསྟུན་ནས་འབར་བས་སོ།།
བྱ་རོག་དགྲ་བོ། ཕ་ཝང་གི་མིང་སྟེ། མཚན་མོ་འགྲོ་འདུག་སྤྱོད་་་་
གསུམ་སོགས་མང་བའི་ཆ་ནས་བྱ་རོག་གི་དགྲ་རུ་གྱུར་པས་ནའོ།
མར་གྱིས་ཉམས་བྱེད། སྡིག་པ་ར་ཅན་གྱི་མིང་སྟེ། འབུ་འདི་མར་་་་
དང་ཞག་ཚིལ་གྱིས་བྱུག་ན་ཤི་བའམ་ཉམས་པས་སོ།།
གསུམ། བྱེད་ནུས་ཀྱི་ཆ་ནས་བཏགས་པ།
ལྡད་བྱེད། སོའི་མིང་སྟེ། ཟ་མ་ཞིབ་མོར་བཏག་པར་བྱེད་མཁན་ནམ་
ལྡད་པར་བྱེད་པས་སོ།།
འགེབས་བྱེད། གཤོག་སྒྲོའི་མིང་སྟེ། གཤོག་པ་གཉིས་ཀྱིས་ཕྲུ་གུའི་་་་
ལུས་འགེབས་པར་བྱེད་པས་སོ།།
ལུས་སྐྱོབ། གོ་ཆ་སྟེ་ཁྲབ་ཀྱི་མིང་ཡིན་ལ། དམག་འཁྲུག་སྐབས་སུ་ལུས་
ཕུང་སྲུང་བར་གོན་པའི་གོས་ཡིན་པའི་ཆ་ནས་སོ།།
• 113 •



སྒྲ་འཛིན། རྣ་བའི་མིང་སྟེ། སྒྲ་ཅི་འབྱུང་རྣ་བས་གོ་བའམ་འཛིན་པའི་
ཕྱིར་རོ།།
ཞི་བྱེད། སྐྱུ་རུའི་མིང་སྟེ། ན་ཚ་མེད་པར་བཟོ་བའམ་ཞི་བར་བྱེད་པའི་
སྨན་ཡིན་པའི་ཆ་ནས་སོ།། །
རུས་པ་འཆིང་བྱེད། ལུས་ཀྱི་རྩའི་མིང་སྟེ། དོན་ལྔ་སྣོད་དྲུག་ཀུན་ལ་
རྩ་ཡིས་ཁྱབ་ཡོད་པ་དེས་རུས་པ་འཆིང་བར་བྱེད་པའི་བྱེད་ལས་
ཀྱི་ཆ་ནས་བཏགས། །
བསིལ་བྱེད། རླུང་གི་མིང་སྟེ། ལུས་ལ་བསིལ་བའི་བདེ་སྣང་སྟེར་བར་
བྱེད་པའི་ཆ་ནས་སོ།།
འཚོ་བྱེད། སྨན་དང་སྨན་པའི་མིང་སྟེ། ལུས་སྲོག་འཚོ་བར་བྱེད་པའི་
བྱེད་ལས་ཀྱི་ཆ་ནས་བཏགས། ཆུ་དང་། མེ། མེ་ལྷ། ཟས་གོས།
ཟླ་བ། གཟའ་ཕུར་བུ་ཅས་ཀྱི་མངོན་བརྗོད་ལ།
འབར་བྱེད། མེའི་མིང་སྟེ། དངོས་པོ་རྣམས་འབར་བར་བྱེད་པའི་ཆ་
ནས་སོ། །
འདྲེན་བྱེད། མིག་གི་མིང་སྟེ། འཇིག་རྟེན་གྱི་དངོས་གཟུགས་ཕྲ་་་་་
རགས་ཐམས་ཅད་རང་གི་མིག་ལམ་དུ་འདྲེན་པར་བྱེད་པས་ནའོ།།
སྣོམ་བྱེད། སྣའི་མིང་སྟེ། གང་རུང་གི་དྲི་མ་དག་སྣོམ་པ་བྱེད་མཁན་་་་་
ཡིན་པས་སོ།།
སྣང་བྱེད། ཉི་མའི་མིང་སྟེ། སྣོད་བཅུད་འཇིག་རྟེན་གྱི་དངོས་་་་་་
གཟུགས་མ་ལུས་ཐམས་ཅད་ཉི་མའི་འོད་ཀྱིས་གསལ་བར་བྱེད་་་་
• 114 •



པས་ནའོ།།
དག་བྱེད། ཆུའི་མིང་སྟེ། ནག་ནོག་དྲེག་པ་སོགས་ཆུ་ཡིས་དག་པར་་་་
བྱེད་པས་སོ།།
བཞི། འབྱུང་བཞིའི་ཆ་ནས་བཏགས་པ།
ཁ་ཆེར་སྐྱེས། གུར་གུམ་གྱི་མིང་སྟེ། ཁ་ཆེའི་ཡུལ་དུ་སྐྱེས་བ་མང་བས་
དེ་ལྟར་བཏགས། ཁ་ཆེའི་ཡུལ་ནི་ཀསྨིར་ཞེས་པ་དེ་ཡིན།
བལ་ཡུལ་སྐྱེས། ལྡོང་རོས་ཀྱི་མིང་སྟེ། རྫས་འདི་མང་ཤོས་བལ་བོའི་་་
ཡུལ་དུ་སྐྱེས་པའི་ཆ་ནས་སོ།།
ཆུ་འཛིན་སྐྱེས། ཐོག་གི་མིང་སྟེ། ཆུ་འཛིན་ནི་སྤྲིན་དང་དེ་ལས་སྐྱེས་
པས་ནའོ།།
ཁྱུང་སྐྱེས། ནོར་བུ་མརྒད་ཀྱི་མིང་སྟེ། ནོར་བུ་འདིའི་མདོག་བྱ་ཁྱུང་གི་
གཤོག་པའི་མདོག་དང་གཅིག་པའམ་དེ་ལས་སྐྱེས་པ་དང་འདྲ་་་
བས་ནའོ།།
ནུ་སྐྱེས། འོ་ཞོའི་མིང་སྟེ། འོ་མ་དང་ཞོ་ནི་ནུ་མ་ལས་འབྱུང་བས་ནའོ།།
ཁྲག་སྐྱེས། ཤའི་མིང་སྟེ། མའི་མངལ་ཁྲག་ལས་སྐྱེས་པས་ནའོ།།
རི་ལས་སྐྱེས། གསེར་གྱི་མིང་སྟེ། རི་སོགས་རྔོག་འདོན་བྱས་པ་ལས་་་
ཐོན་པའམ་སྐྱེས་པས་ནའོ།། །།
ཞི་གནས། དུར་ཁྲོད་ཀྱི་མིང་སྟེ། གནས་དེར་གྲག་འགུལ་སོགས་་་་
• 115 •



ཡང་མེད་པའམ། ཡང་ན་ཞི་བ་མྱང་འདས་ཀྱི་ཡུལ་ལྟ་བུ་ཡིན་་་་
པའི་ཆ་ནས་སོ།།
རྨ་སྐྱེས། ཁྲག་གི་མིང་སྟེ། ལུས་ལ་རྨ་བཏོད་ན་དེ་ནས་ཁྲག་འབྱུང་བས་
སོ།།
མུ་ཏིག་འབྱུང་གནས། ཉ་ལྕིབས་ཀྱི་མིང་སྟེ། ཁོག་པར་མུ་ཏིག་་་་་
ཆགས་ཐུབ་པའི་ཆུའི་སྲོག་ཆགས་ཤིག་ཡིན་པར་བཤད།
ཆུ་སྐྱེས་དབང་བོ། ཆུ་ལྷའི་མིང་སྟེ། སྔོན་དྲང་སྲོང་ཆུ་ལྷའི་ས་བོན་་་་་
ལས་སྐྱེས་པས་སོ།། །
མཁས་གནས། དགོན་པའི་མིང་སྟེ། མཁས་པ་སྡོད་སའི་གནས་སམ་་
མཁས་པར་གྱུར་སའི་ཡུལ་ཡིན་པའི་ཕྱིར་ནའོ།། །
ནགས་གནས། དགེ་སློང་དང་འདབ་ཆགས་ཀྱི་མིང་སྟེ། དེ་གཉིས་ཀ་
གནས་སའི་ཡུལ་ཡིན་པའི་ཆ་ནས་སོ།།
སྒྲ་ཡི་གནས། རྣ་བའི་མིང་སྟེ། སྒྲ་འཇུག་པའི་ཡུལ་ཡིན་པའི་ཆ་ནས་་་
གླང་ཆེན་ཁ་འབབ། ཆུ་བོ་གང་གཱའི་མིང་སྟེ། རི་དེའི་དབྱིབས་ནི་་་་
གླང་ཆེན་དང་འདྲ་ལ། དེའི་ཁ་ནས་འབབ་པ་དང་མཚུངས་པས་
རྒྱ་ཕིབས་གནས་འཆའ། ཕུག་རོན་གྱི་མིང་སྟེ། དེའི་ཁང་བའི་རྒྱུ་་་་
ཕིབས་ཀྱི་འོག་ཏུ་གནས་བཅའ་བས་སོ།།
ཞ་ལུ་སྐྱེ། མྱུ་གུའི་མིང་སྟེ། རྩ་བ་གསར་དུ་སྐྱེས་པའི་ལོ་མ་ཆུང་ཤོས་དེ་
• 116 •



ལ་ཞ་ལུ་དེ་སྐྱེས་པས་ནའོ།།
ཟོང་འགྲེམ་གནས། ཚོང་འདུས་ཀྱི་མིང་སྟེ། ཚོང་ཟོང་འགྲེམ་སའི་་་
གནས་ཡིན་པས་སོ།།
འབྲུ་ཡི་སྐྱེ་གནས། ཞིང་གི་མིང་སྟེ། དེ་ནི་འབྲུ་རིགས་སོགས་སྐྱེ་སའི་
གནས་ཡིན་པའི་ཆ་ནས་སོ།
སློབ་ཚན་ལྔ་བ། གངས་ཅན་མིང་གི་མངོན་བརྗོད་
གྲུབ་ཚུལ་བློ་གསར་གཟིགས་མོའི་
དགའ་སྟོན།(སྨད་ཆ)
ལྔ། གཏམ་རྒྱུད་ཀྱི་ཆ་ནས་བཏགས་པ།
སྐྱེ་རེངས་ནུ་བོ། བྱ་ཁྱུང་གི་མིང་སྟེ། སྔོན་དྲང་སྲོང་སྐར་མིག་གིས་་་་་
འདུལ་བྱེད་མ་ལ་སྒོ་ང་གསུམ་བྱིན་པའི་དང་བོ་བརྡོལ་བ་ལས་་་་
གློག་བྱུང་བ་དང༌། གཉིས་པ་ལས་སྐྱ་རེངས། གསུམ་པ་ལས་བྱ་
ཁྱུང་བྱུང་བས་སོ།།
རྟ་བདུན་བདག་པོ། ཉི་མའི་མིང་སྟེ། ཉི་མའི་ཤིང་རྟ་འདྲུད་མཁན་་
གྱི་རྟ་སྟེ། རླུང་། ཡིད་མགྱོགས། མདོག་ལྔ་བ། ཐིག་ལེ་ཅན།
ངེས་བརྗོད། ཤིན་ཏུ་རྒྱལ་མཚན། རི་བོ་འཇོམས་སོགས་བདུན་
གྱི་བདག་པོའམ་གཙོ་བོ་ཡིན་པས་སོ།།
• 117.



རི་བོང་འཛིན། ཟླ་བའི་མིང་སྟེ། སྔོན་བདག་ཅག་གི་སྟོན་པ་ཐུབ་པའི་
དབང་བོ་དེ་རི་བོང་བྱང་ཆུབ་སེམས་དཔའི་སྐུ་ལུས་ཀྱི་མཛད་་་་
པའི་སྐབས། བྲམ་ཟེ་སློང་བ་བོར་མེ་འོབས་སུ་མཆོངས་ཏེ་སྐུ་་་་
ལུས་སྦྱིན་པར་བཏང་བས་ལྷ་བརྒྱ་བྱིན་ངོ་མཚར་ཏེ་རི་བོང་དེ་་་
མཐོ་རིས་སུ་ཁྱེར་ནས་ལྷ་རྣམས་ལ་བསྟན་ཅིང་། མར་མི་ལ་སྟོན་
པའི་ཕྱིར་ཟླ་བའི་ངོས་སུ་རི་བོང་གི་གཟུགས་བཀོད་ཅེས་གྲགས་
པའོ།།
ཟླ་བའི་མ་མ། རྒྱ་མཚོའི་མིང་སྟེ། སྔོན་ཟླ་བའི་འབྱུང་ཁུངས་རྒྱ་མཚོ་་་
ཡིན་པའི་ཆ་ནས་སོ།།
དྲུག དུས་ཀྱི་ཁྱད་ཆོས་ཀྱི་ཆ་ནས་བཏགས་པ།
ཚད་དུས། སོས་ཀའི་དུས་ཀྱི་མིང་ཡིན་ལ། དུས་ཚིགས་འདི་ནི་ཚད་པ་
ཤིན་ཏུ་ཆེ་བའི་དུས་ཡིན་པས་སོ།།
སྦྲང་དུས། ས་ག་ཟླ་བ་སྟེ་ཧོར་ཟླ་བཞི་བའི་དུས་ཡིན་ལ། སྦྲང་མས་ལོ་
གཅིག་གི་སྦྲང་རྩི་ཐོག་མར་འདོན་པའི་དུས་ཡིན་པས་སོ།།
འདོད་པའི་དུས། དཔྱིད་དུས་ཀྱི་མིང་ཡིན་ལ། དུས་འདིར་འཁྱག་་་་
པའི་སྦུབས་ལས་གྲོལ་བའི་སེམས་ཅན་རྣམས་རིམ་བཞིན་འདོད་་་
པ་ལ་ལོངས་སུ་སྤྱོད་པའི་དུས་ལ་སླེབས་པས་སོ།།
དུས་ཀྱི་མཐའ། འཆི་བའི་མིང་སྟེ། འཚོ་བའི་དུས་ཀྱི་མཐའ་མ་ཡིན་་་
• 118 •



པས་ནའོ།།
མཚན་དུས་རྒྱུ། ཕ་ཝང་གི་མིང་སྟེ། འུག་པ་བཞིན་མཚན་མོ་འགྲོ་་་་
འདུག་སྤྱོད་གསུམ་མང་བའི་ཕྱིར་རོ།།
དབྱར་སྐྱེས་རྔ་། འབྲུག་སྒྲའི་མིང་སྟེ། ས་གཞི་རུ་སྒྲ་ཆེ་བ་རྔ་སྟེ།
དབྱར་དུས་ནམ་མཁའ་རུའང་འབྲུག་སྒྲ་རྔ་སྐད་ལྟར་གྲགས་ཆེ་བ་
ལ་དཔེ་སྦྱར་བའོ།།
བདུན། བདག་སྒྲའི་ཆ་ནས་བཏགས་པ།
ཤེས་ལྡན། འགྲོ་བ་སེམས་ཅན་གྱི་མིང་སྟེ། སྨྲ་ཤེས་ཤིང་དོན་གོ་བ་་་་
དང་ལྡན་པའི་ཆ་ནས་སོ།།
དཔྱོད་ལྡན། མཁས་པའི་མིང་སྟེ། རྣམ་པར་དཔྱོད་པའི་རྩལ་དང་་་་
ལྡན་པས་སོ།།
ཡན་ལག་མཆོག་ལྡན། གཟུགས་མཛེས་པའི་མིང་སྟེ། ལུས་ཀྱི་ཡན་་་་
ལག་གི་བཞིན་ཤ་དོ་མཉམ་པ་དང་མཆོག་ཏུ་གྱུར་པ་དང་ལྡན་་་་་
པའི་ཆ་ནས་སོ།། །
མེལ་ཚེ་ཅན། མཚན་མོའི་མིང་སྟེ། ཉིན་མཚན་དུས་དྲུག་ཏུ་དབྱེ་ན་་་་
མཚན་མོའི་ཐུན་གསུམ་གྱི་རིང་ལ་སོ་ལྟ་གཏོང་བ་ལ་མེལ་ཚེ་ཞེས་
ཟེར་རོ།།
ཟངས་ཟེ་ཅན། ཁྱིམ་བྱའི་མིང་སྟེ། གཙུག་ཕུད་ཀྱི་ཤ་དེའི་ཁ་དོག་་་་
• 119 •



ཟངས་དམར་དང་འདྲ་བས་སོ།།
རི་དྭགས་མིག་ཅན། མཛེས་མའི་མིང་སྟེ། རི་དྭགས་ཀྱི་མིག་ལྟར་་་་་
དཀྱུས་རིང་ལ་ཆེ་བ་སྟེ་ཤིན་ཏུ་མཛེས་པས་སོ།།
མདོངས་མཐའ་ཅན། རྨ་བྱའི་མིང་སྟེ། རྨ་བྱའི་མཇུག་སྒྲོའི་རྩེ་མོར་་
མིག་འབྲས་ཀྱི་དབྱིབས་འདྲ་བའི་མདངས་ལྡན་རི་མོ་མང་བས་སོ།།
བལ་ལྡན། ལུག་གི་མིང་སྟེ། ལུས་ན་བལ་ཡོད་པའི་ཆ་ནས་སོ།།
ཁྲུས་མཁན། བྱི་ལའི་མིང་སྟེ། ཉིན་རྒྱུན་དུས་བཅད་ལྟར་རང་ཉིད་ལ་
རང་གིས་ཁྲུས་བྱེད་པའི་ཆ་ནས་སོ།།
བརྒྱུད།
གྲངས་ཀྱི་ཆ་ནས་བཏགས་པ།
སུམ་རྩེན། ལྷ་ཡུལ་གྱི་མིང་སྟེ། ལྷ་རྣམས་ཀྱི་གཙོ་བོ་ཚངས་པ་དང་།
དབང་ཕྱུག ཁྱབ་འཇུག་གསུམ་རྩེ་བའི་གནས་ཡིན་པས་དེ་ལྟར་
བཏགས། །
རྭ་གཅིག བསེ་རུའི་མིང་སྟེ། རི་དྭགས་བསེ་རུ་ལ་རྭ་གཅིག་ཡོད་པས་
ཆ་ནས་སོ།།
གདོང་ལྔ་བ། སེང་གེའི་མིང་སྟེ། མཁས་པའི་རྣ་རྒྱན་དུ། རྐང་ལག་་
བཞི་ལ་ཡང་ཁ་བཞིན་དུ་ལག་ལྡན་གྱི་བུམ་པ་འགེམས་པར་བརྗོད་
པས་སོ།།
མགྲིན་བཅུ་བ། སྲིན་པོའི་རྒྱལ་བོའི་མིང་སྟེ། སྔོན་སྲིན་པོའི་རྒྱལ་བོ་་
• 120 •



འབོད་སྒྲོགས་སམ་སྒྲ་སྒྲོགས་ཀྱི་བུ་ཞེས་པ་དེས་ལྷ་དབང་ཕྱུག་ཆེན་
མོ་ཡུན་རིང་བསྒྲུབས་ཀྱང་མ་འགྲུབ་པས་ཡིད་མུག་ནས་མགོ་བཅུ་
ཡོད་པ་ལ་རེ་རེ་ནས་བཅད་པ་སྦྱིན་སྲེག་ཏུ་ཕུལ་བར་ཤུལ་ན་་་་་་་
མགྲིན་པའི་ལྷག་མ་ཙམ་རེ་ལུས་པས་མགྲིན་བཅུ་ཞེས་འབྱུང་ངོ་།།
ཡལ་འདབ་ལྔ་བ། ལག་པའི་མིང་སྟེ། ལག་པར་མཛུབ་མོ་ལྔ་དང་་་་
ལྡན་པས་སོ།།
ཐུན་གསུམ་པ། མཚན་མོའི་མིང་སྟེ། ནང་མོ་དང་། དྲོས་ཇ། དགོང་
མོ་གསུམ་དུ་དབྱེ་བ་ལས་ཐུན་ཐ་མ་མཚན་མོའི་དུས་སོ།།
འོད་ཟེར་དགུ་བ། གཟའ་མིག་དམར་གྱི་མིང་སྟེ། གཟའ་འདི་ཤར་་་
བའི་ཚེ་བཀྲ་ཤིས་པའི་འོད་ཟེར་དགུ་ལ་སོགས་པ་འབྱུང་བའི་་་་་
རྟགས་ཡོད་པའི་རྒྱུ་མཚན་གྱིས་སོ།།
ར་ཡིག་གཉིས་པ། བུང་བའི་མིང་སྟེ། བྷ་མ་ར་ཞེས་ར་ཡིག་གཉིས་་་
འདུས་པའི་མིང་ཅན་ནོ།།
བཅུ་གཉིས་མ། བུད་མེད་ཀྱི་མིང་སྟེ། ལང་ཚོ་སྨིན་པའི་དུས་ལ་བབས་
པའི་གཞོན་ནུ་མའོ།།
རྐང་གཉིས་པ། མིའི་མིང་སྟེ། མི་ལ་རྐང་བ་གཉིས་ཡོད་པའི་ཆ་ནས་སོ། །
དགུ། འདྲ་འབྲེལ་གྱི་ཆ་ནས་བཏགས་པ།
རྡོ་ཡི་རྒྱལ་བོ། གཡུ་ཡི་མིང་སྟེ། གཡུ་ནི་རྡོ་རིགས་ཀྱི་ནང་ནས་མཆོག་
• 121 •



གམ་རིན་པོ་ཆེ་ལྟ་བུ་ཡིན་པས་སོ།།
མཁའི་པགས་པ། མུན་པའི་མིང་སྟེ། ཕྱི་པགས་པས་གཡོགས་ན་ནང་
གི་གསལ་ཆ་མི་ཤེས་པ་ལྟར། ནམ་མཁའ་རུའང་པགས་པས་་་་
གཡོགས་པ་ལྟར་ས་གཞི་སྟེང་གི་ཇི་སྙེད་མི་མཐོང་བའི་དཔེ་ལྟར།།
མེ་ཏོག་གསར། གཞོན་ནུ་མའི་མིང་སྟེ། ན་ཚོད་སྨིན་པས་ཁ་བཀད་མ་
ཐག་པའི་མེ་ཏོག་གསར་བ་དང་འདྲ་བའི་ཆ་ནས་སོ།།
དཔྲལ་ཀོ་ཅན། གདོང་ཚན་ཅན་གྱི་མིང་སྟེ།
རྐང་བའི་ཤིང་རྟ། ལྷམ་གྱི་མིང་སྟེ། རྐང་བ་འདུག་བྱེད་ཀྱི་སྣོད་ཤིང་
རྟ་དང་འདྲ་བའི་ཆ་ནས་སོ།།
གསུས་རྫིང་ཅན། གསུས་ཆེན་གྱི་མིང་སྟེ། ཟས་ཆུ་སོགས་གསོག་བྱེད་
ཀྱི་སྣོད་རྫིང་བུ་དང་འདྲ་བའི་ཆ་ནས་སོ།།
ཆུ་ཡི་སྤྲེའུ། སྲམ་གྱི་མིང་སྟེ། ཆུ་ནང་དུ་འཁྱུག་རྩལ་ཤིན་ཏུ་ལྡན་པའི་
ཆ་ནས་སོ། །
ལག་པའི་ཡལ་ག སོར་མོའི་མིང་སྟེ། མཛུབ་མོ་ནི་ལག་པའི་ཡལ་ག་་
ལྟར་ཡོད་པས་སོ།།
རྡོ་ཡི་ཆར། སེར་བའི་མིང་སྟེ། སེར་བ་ནི་སྲ་མོ་རྡོ་དང་འདྲ་བའི་ཆ་་་
ནས་སོ།།
ངང་བའི་རྐང་། ལ་ཕུག་གི་མིང་སྟེ། ལ་ཕུག་གི་རྩ་བ་ཕན་ཚུན་འདྲེས་
པ་ལ་ངང་བའི་རྐང་བ་དང་དབྱིབས་མཚུངས་པས་སོ།།
པགས་པའི་མྱུ་གུ། བ་སྤུའི་མིང་སྟེ། ལུས་ཀྱི་བ་སྤུ་རྣམས་ཞིང་ཐོག་གི་
• 122 •



མྱུ་གུ་བཞིན་པགས་པའི་ཐོག་ཏུ་སྐྱེས་པས་སོ།།
སློབ་ཚན་བདུན་པ། དུས་བཞིར་
བསྔགས་པའི་སྙན་ཚིག
སྲེད་པ། (བྱ་བྱེད་ཐ་མི་དད་པའི་བྱ་ཚིག)ཞེན་པའམ་ཆགས་པའི་དོན།
མགོ་སྟོང་རྣམ་གཡེང་འདུ་འཛི་ལ་སྲེད། རྒྱུ་ནོར་ལ་སྲེད་པ་ལྟ་བུ།
སྒྲོན་པ། (བྱ་བྱེད་ཐ་དད་པའི་བྱ་ཚིག)འབོད་པ་དང་འགུགས་པའི་་་་
དོན། ར་མདར་སྒྲོན་པ། དཔུང་རོགས་སུ་སྦྲོན་པ་ལྟ་བུ། །
རིངས་པ། བྲེལ་བ་དང་འཚབ་པའམ་མྱུར་བའམ་མགྱོགས་པའི་དོན།
ལུས་འཕགས་གླིང་། ཤར་ལུས་འཕགས་པའི་ལྷོ་ན་ཡོད་པའི་གླིང་་་་
གཡོག་སྟེ་གླིང་ཕྲན་བརྒྱད་ཀྱི་ཡ་གྱལ་ཞིག
འབིགས་བྱེད། སྐབས་འདིར་ཐོག་གམ་མདའ་ཡི་དོན།
ཆུ་གཏེར། རྒྱ་མཚོ།
ཨན་ད་རྙིལ། ལེགས་སྦྱར་སྐད་དེ། ཨནྡནཱི་ལ། རྡོ་ནོར་བུའི་རིགས་་་་་
སྔོན་པོ་ཞིག
དོ་ཤལ། རྒྱན་ཆའི་མིང་།
རྗེས་སུ་འགྲོ། མཚུངས་གསལ་གྱི་སྒྲ་སྟེ། དེ་དང་འགྲན་པའི་དོན།
མར་གད། ལེགས་སྦྱར་སྐད་ཀྱི་མརྒད་ཀྱི་འབྲི་སྟངས་གཞན་ཞིག་སྟེ།
རིན་པོ་ཆེ་ལྗང་གུ་ཞིག་གི་མིང་། །
• 123 •



གཟགས་པ། (བྱ་བྱེད་ཐ་དད་པའི་བྱ་ཚིག)དངོས་པོ་ཅི་རིགས་མར་་་
ལྷུང་བའམ་ཐེག་པའི་དོན་ཏེ། ཆུ་ཐིགས་ས་ལ་གཟགས་པ།
མདོང་མོའི་ནང་གི་ཇ་གཟགས་པ་ལྟ་བུ།
ཆུ་གཏེར་གོས་ཅན། ས་གཞིའི་མིང་།
གཉིས་འཐུང་། སྐབས་འདིར་བྱ་ལ་ངོས་འཛིན།
མཆོད་སྦྱིན། མཆོད་པ་འབུལ་བ་དང༌། སྦྱིན་པ་གཏོང་བ།
འགྱེད་པ། (བྱ་བྱེད་ཐ་དད་པའི་བྱ་ཚིག)གཏོང་བ་དང་སྦྱིན་པའི་དོན་
ཏེ། བང་ཆེན་འགྱེད་པ། འོད་ཟེར་བཀྱེས་པ། གསོལ་སྟོན་་་་
འགྱེད་པ་ཞེས་པ་ལྟ་བུ། །
གསེར་ཞུན། བཙོ་སྦྱངས་ཚར་བའི་གསེར།
སོ་ནམ། ཞིང་ལས། །
དུབ་པ། (བྱ་བྱེད་ཐ་མི་དད་པའི་བྱ་ཚིག)ལུས་སེམས་ཐང་ཆད་པའམ་
ངལ་བའི་དོན། ལུས་ཁམས་དུབ་པ་ལྟ་བུ། །
ཕོངས་པ། (བྱ་བྱེད་ཐ་མི་དད་པའི་བྱ་ཚིག)རྒྱུ་ནོར་མེད་པའམ་དབུལ་
བའི་དོན་ཏེ། རིག་པས་ཕོངས་པ། རྒྱུ་ནོར་གྱིས་ཕོངས་པ་ཞེས་་
པ་ལྟ་བུ།
སྙེམས་པ། ང་རྒྱལ། སྙེམས་པས་གཞན་ལ་བརྙས་མི་བྱ་ཞེས་པ་ལྟ་བུ།
ངུར་སྨྲིག་གོས། དམར་སེར་མདོག་ཅན་གྱི་ཆོས་གོས།
རླུང་གཡབ། གཡབ་ནས་རླུང་སྐུལ་བྱེད་ཀྱི་ཡོ་བྱད། །
འཁུམས། (བྱ་བྱེད་ཐ་མི་དད་པའི་བྱ་ཚིག)ཚུར་འདུས་པ་སྟེ་བཀུམ་་་
• 124 •



པའི་དོན། ལུས་ངག་འཁུམས་པ། ཀོ་བ་མ་བརྒྱངས་པར་འཁུམ་པ་
ཞེས་པ་ལྟ་བུ།
སྤུ་གྲི། རྣོ་ངར་ཆེ་བའི་གྲི།
ཕྱེ་མར་བརླགས། རྩ་མེད་དུ་བཏང་བའི་དོན་དང་ཞིབ་མོར་བཏགས་
པའི་དོན། །
འབུངས། (བྱ་བྱེད་ཐ་དད་པའི་བྱ་ཚིག》འབད་པ་དང་བརྩོན་པ།
རིག་གནས་སློབ་སྦྱོང་ལ་གཡོ་ཟོལ་མེད་པར་འབུང་ལྟ་བུ།
སྐྱེངས་པ། (བྱ་བྱེད་ཐ་མི་དད་པའི་བྱ་ཚིག》ངོ་ཚ་བའི་དོན། ཁ་མི་་་་་
སྐྱེངས་པ། སྤྱང་ཀི་ཁ་མ་སྐྱེངས་ཙམ་དང་། ལུ་གུ་ཚེ་མ་ཟད་ཙམ།
སྐྱེངས་བཞིན་དུ་ཅང་མི་སྨྲ་བར་ཡུལ་ཡུལ་བོར་གྱུར་ལྟ་བུའོ།།
སློབ་ཚན་བརྒྱད་པ། བོད་ཀྱི་ལོ་ཙཱ་བ་རིམ་
བྱོན་གྱིས་ལེགས་སྦྱར་སྐད་བོད་སྐད་དུ་
ཇི་ལྟར་བསྒྱུར་ཚུལ་སྐོར།
ལོ་ཙཱ་བ། སྐད་གཉིས་སྨྲ་བ་པོ་སྟེ། སྐད་ཡིག་བསྒྱུར་མཁན། །
གླེགས་བམ། གླེགས་ཤིང་གི་བར་དུ་བཅུག་པའི་དཔེ་ཆ་པོ་ཏི།
དབོན་སྲས། སྤུན་གྱི་བུའམ་ཚ་བོའི་ཞེ་སའི་མིང་། །
སྒྲ་སྦྱོར་བམ་གཉིས། ལེགས་སྦྱར་གྱི་སྐད་བོད་སྐད་ལ་བསྒྱུར་ཚུལ་སྐོར་
གྱི་ཚིག་མཛོད་ཅིག་སྟེ། བོད་རྒྱལ་ཁྲི་རལ་བ་ཅན་གྱི་སྐུ་དུས་སུ།
• 125 •



པཎྜི་ཏ་ཛི་ན་མི་ཏྲ་དང་། དཱ་ན་ཤི་ལ། ལོ་ཙཱ་བ་ཞང་ཡེ་ཤེས་སྡེ་
སོགས་ལོ་པཎ་རྣམས་ཀྱིས་སྔོན་གྱི་འགྱུར་རྣམས་དག་བཅོས་དང་།
གཞུང་ཚད་བམ་པོར་གྲངས་ངེས་པར་བྱས་པ་དང་འབྲེལ། མདོ་
རྒྱུད་ཀྱི་གཞུང་རྣམས་ཇི་ལྟར་བསྒྱུར་དགོས་ཚུལ་སྒྲ་གཞུང་དང་
བོད་སྐད་གཉིས་ཆར་མཐུན་ཞིང་གོ་བདེ་བའི་ཆེད་དུ་རྒྱལ་བོའི་
བཀས་བཅད་དེ་གཏན་ལ་ཕབ་པའི་སྒྲ་རིག་པའི་བསྟན་བཅོས་་་
ལ་ཟེར། །
བྱེ་བྲག་རྟོགས་བྱེད། སྔར་བོད་རྒྱལ་ཁྲི་ལྡེ་སྲོང་བཙན་རལ་བ་ཅན་གྱི་
སྐབས་སུ་བོད་ཀྱི་ལོ་ཙཱ་བ་སྐ་ཅོག་ཞང་གསུམ་སོགས་ལོ་པཎ་མང་
བོས་མདོ་དང་བསྟན་བཅོས་ནང་གི་ཆོས་སྐད་རྒྱ་གར་གྱི་སྐད་་་་
ལས་བོད་སྐད་དུ་བསྒྱུར་བ་རྣམས་ཕྱོགས་གཅིག་ཏུ་བསྡེབས་པའི་
ཚིག་མཛོད་སྐད་གཉིས་ཤན་སྦྱར་མ་ཞིག
འགངས་མི་ཆེ། གལ་མི་ཆེ་ཞེས་པའི་དོན།
ཟུར་ཕྱིན་པ། མཐར་ཕྱིན་པའི་དོན།
ཐལ། འདོར་བ།
འདུལ་བ་ལུང་སྡེ་བཞི། སེམས་རྒྱུད་འདུལ་བྱེད་ཀྱི་གསུང་སྡེ་ཚན་བཞི་
སྟེ། ལུང་རྣམ་འབྱེད་དང་། ལུང་གཞི། ལུང་ཞུ་བ། ལུང་ཕྲན་
ཚེགས་ཏེ་བཞིའོ། །
ཡུམ་འབུམ་པ། ཤོ་ལོ་ཀ་འབུམ་ཐེར་གཅིག་ཡོད་པའི་ཤེར་ཕྱིན་གྱི་མདོ་
རྒྱས་པ།།
• 126 •



ཕལ་བོ་ཆེ། མདོ་སྡེ་སངས་རྒྱས་ཕལ་བོ་ཆེ། །
དཀོན་མཆོག་བརྩེགས་པ། མདོ་སྡེའི་ནང་ཚན ཐེག་པ་ཆེན་པོའི་་་
མདོ་ཞིག་སྟེ་ལེའུ་བཞི་བཅུ་རྩ་དགུའི་བདག་ཉིད་ཅན། །
རྣལ་འབྱོར་རྒྱུད། ནང་གི་རྣལ་འབྱོར་རམ་ནང་གི་ལམ་གནད་གཙོ་་་
བོར་སྟོན་པའི་རྒྱུད། །
གསང་བ་འདུས་པ། གསང་སྔགས་བླ་མེད་ཕ་རྒྱུད་ཀྱི་ལམ་དང་འབྲས་
བུའི་གསང་བའི་གནད་ཐམས་ཅད་འདུས་པའི་རྒྱུད་དང་དེའི་ཡི་
དམ་གྱི་ལྷ་ཞིག །
བརྟག་གཉིས། ཀྱེ་རྡོར་རྒྱུད་ཀྱི་བརྟག་པ་གཉིས་པ། རྒྱུད་སྡེའི་བྱེ་བྲག་
ཅིག་སྟེ་རྣལ་འབྱོར་བླ་ན་མེད་པའི་རྒྱུད་སྡེ་བརྟག་པ་གཉིས་པ་ལ།
རི་སུལ། རི་གསེབ།
སློབ་ཚན་དགུ་བ། རང་མོས་རིང་ལུགས་ལ་
ངོ་རྒོལ་བྱེད་དགོས།
ཁོག་རུལ། བསམ་པ་ངན་པ།
མཐིལ་ཕྱིན། མཐར་ཕྱིན་པའམ་མཐའ་འཁྱོལ་བར་ཕྱིན་པ།
འཆམ་པོ། མཐུན་པོའམ་འགྲིག་པོ།
བཟོ་ལྟ་སྤྲོད་པ། ཧ་ཅང་ཁག་པོའི་གནས་སུ་གྱུར་དུ་བཅུག་པ།
ཕྱོགས་ལྷུང༌། ཕྱོགས་ཅིག་ལ་ཡོ་བ། ་
མཁ་
， 127 •



སློབ་ཚན་བཅུ་བ། རླུང་ལས་
འཕྲོས་པའི་སྙིང་གཏམ།
དག་སྣང༌། སྣང་སྲིད་སྣོད་བཅུད་ཐམས་ཅད་དག་པའི་ཞིང་དུ་སྣང་བ་
སྟེ་སྐུ་དང་ཡེ་ཤེས་ཀྱི་རོལ་བར་སྣང་བ།
འོག་བཞི། ས་གཞི།
གཤོལ། དྲི་མ་དག་པའི་དོན།
རླུང་བོ། ལྷགས་པ། །
མགུ་བ། ཡིད་ཚིམས་པའམ་ཡི་རང་བ།
ཐོས་དོགས། གཞན་གྱིས་ཐོས་པ་ལ་དོགས་ཟོན་བྱས་པའི་དོན། །
འཚངས། (བྱ་བྱེད་ཐ་དད་པའི་བྱ་ཚིག)མང་བོའི་བར་གསེབ་དང་་་་
གྲལ་དུ་ནན་གྱིས་འཇུག་པའམ་ཤུགས་ཀྱིས་འཛུད་པའི་དོན་ཏེ་་་་
མང་བོའི་གྲལ་དུ་འཚང་བ། རྩིག་པའི་གསེབ་ཏུ་འདམ་བག་དང་
བལ་སོགས་བཙངས་ནས་ལྷགས་པ་བཀག་པ།
ག་བུར། རྩི་སྨན་གྱི་རིགས་ཤིག་སྟེ། རོ་བསྐ་ལ་ཚ་བ། ཞུ་རྗེས་ཤིན་ཏུ་
བསིལ། ནུས་པས་རྒྱས་ཚད་གསོད། རྙིང་ཚད་སེལ།
མྱ་ངམ་ཐང་། བྱེ་ཐང་།
ཐལ་ཚུབས། ཐལ་བའི་འཚུབ་ལོང་།།
གསེར་སྦྲམ། གསེར་གར་བུའམ། རྡོག་པོ་སྟེ་ལེབ་ལྕག་སོགས།
ཧ་རི་ཙནྡན། ཙན་དན་དཀར་བོ།
• 128 •



ཐོས་ལྡན། མཁས་པ།
ཉམས་ལེན། དངོས་སུ་ལག་ལེན་བྱས་པའི་དོན།
གཞོལ་བ། (བྱ་བྱེད་ཐ་དད་པའི་བྱ་ཚིག)]འབད་པའི་དོན་ཏེ། སློབ་
སྦྱོང་ལ་གཞོལ་བ། འཇུག་པ་དང་གནས་པའི་དོན་ཏེ། བློ་རིག་
ཡོད་དགུ་རྩེ་གཅིག་ཏུ་གཞོལ་བ། རང་དོན་ཙམ་དུ་གཞོལ་བར་་
མི་བྱེད་པ་ལྟ་བུའོ།།
གཤམ་བུ། ཐུར་དུ་འཕྱང་བའི་གོས་དར་གྱི་གླེགས་བུའི་མིང་།
ཆུ་རིས། ཆུའི་གཉེར་མ། །
གོ་མཚོན། མཚོན་ཆའི་རིགས།
ཁ་ཆེམས་རླུང་བསྐུར། ངན་སྤྱོད་གསང་མི་ཐུབ་པའི་གཏམ་རྒྱུད་ཅིག་
སྟེ། སྔར་ཆོམ་པོ་བ་ཞིག་གིས་ནོར་ལྡན་ཞིག་གསོད་ཁར་ནོར་་་་་
ལྡན་དེས་ང་གསོད་མཁན་མི་དེ་རེད་ཅེས་རླུང་ཕྱོགས་ལ་ཁ་གཏད་
དེ་བཤད། ལོ་མང་སོང་རྗེས་ཆོམ་པོ་བས་སྔར་དེ་འདྲ་བྱུང་ཚུལ་
བཤད་པས་བསད་པའི་མི་དེའི་ནང་མིས་གོ་ནས་ཆོམ་པོའང་་་་་་
བསད་པ་རེད།
སློབ་ཚན་བཅུ་གཅིག་པ། དའི་ཆིང་བཱ་ཐུར་
བཀྲོངས་པའི་སྐོར། །
རབ་འབྱམས་པ། གཞུང་ལུགས་མཐའ་དག་ལ་སྦྱངས་པ་མཐར་སོན་་
• 129 •



པའི་མཁས་པ་དང་། དགེ་བཤེས་མཐོ་གྲས་ཀྱི་གོ་མིང་། །
ཤེ་ཐམ། སྲིད་དབང་གི་བྱ་གཞག་ཐོག་བེད་སྤྱོད་གཏོང་བའི་ཐམ་ག་
རྒྱུད་བརླམས། ཕྱི་རྐྱེན་གྱིས་བློ་སེམས་ངན་པར་བསྒྱུར་བའམ་དབང་་
བོ་རྨོངས་པར་བྱས་པའི་དོན།
ལུམ་པ་བ། བོད་ཀྱི་རུས་ཤིག་གི་མིང་སྟེ། སྐབས་འདིར་ལུམ་པ་བཀྲ་
ཤིས་རྒྱལ་བོ་ལ་གོ།
གདུགས་གཅིག་པོར་གྱུར་པ། དར་ཆ་གཅིག་པོར་གྱུར་པ་ཞེས་པ་་་་
དང་དོན་འདྲ་སྟེ། རང་ཕྱོགས་ཁོ་ན་ལས་གཞན་ཕྱོགས་མེད་པ།
གནྡྷོ་ལ། ལེགས་སྦྱར་སྐད་དེ། གཙུག་ལག་ཁང་དང་། གཙང་ཁང་ལ།
ལྷ་ཞོལ། ལྷ་ས་དང་ཞོལ་ཟེར་བའི་བསྡུས་ཚིག
ལྷགས། (བྱ་བྱེད་ཐ་མི་དད་པའི་བྱ་ཚིག》འབྱོར་བའམ་སླེབས་པ། སྐུ་
མདུན་དུ་ལྷགས་པ་ལྟ་བུ། །
དབུ་སྐྱེས། སྐྲ་ཡི་ཞེ་ས། །
ཞམ་རིང་བ། འཁོར་གཡོག །
བརྡེག་པ། (བྱ་བྱེད་ཐ་དད་པའི་བྱ་ཚིག)རྒྱག་པ་དང་རྡུང་བ། མགོ་
བོར་དབྱུག་པས་བརྡེགས་པ། རྡོ་བས་བརྡེག་པར་གཟས་པ་ལྟ་བུ།
འཚོག་པ། (བྱ་བྱེད་ཐ་དད་པའི་བྱ་ཚིག）རྡེག་པའི་རྡུང་བའི་དོན། ཕྲུ་
གུའི་ལུས་པོར་བཙོགས་ན་ཕ་མའི་སེམས་ན་ཡོང་ལྟ་བུ། གཞན་་
ཚོགས་འདུ་སོགས་འཚོགས་པའི་དོན།
རྔོ་མི་ཐོགས། ཕན་མི་ཐོགས་པ།
• 130 •



གཅོང་ནད། ན་ཚ་རྙིང་བ།
གྱ་ཚོམ། མ་བརྟགས་པ། ཁ་ནས་གང་བྱུང་གྱ་ཚོམ་དུ་སྨྲ་བ་ལྟ་བུ།
ཐ་གྲུ། ཡུལ་གྲུ།
བཟེད། (བྱ་བྱེད་ཐ་དད་པའི་བྱ་ཚིག)འཛེད་པའི་འདས་པ་དང་མ་་་་
འོངས་པ། སྣོད་ཁ་ལྡུག་སའི་ཕྱོགས་སུ་སྟོན་པའི་དོན།
སྤང་མ། ཆང་བཙགས་ཟིན་པའི་རོ་མ།
ཁྲི་མུན། བཙོན་ར་ལ།
སྡིག་ཏོ་ཅན། སྡིག་པའི་བསམ་སྦྱོར་རྩུབ་པོ་ཅན།
བིམ་པ། ཤིང་འབྲས་དམར་བོ་ཞིག་
ཧོ་ཧི་ཏ། ཡར་ཀླུང་གཙང་བོ། །
གཉེན་བཤེས། ཉེ་དུ་མཛའ་གྲོགས།
བློ་ཉེ་བ། སེམས་མཐུན་པའམ་མཛའ་བའི་དོན།
དབྱེན་བཅོས། འདོད་པས་སེམས་དབང་མེད་དུ་གཡོས་པ།
ནོངས་པ། སྐྱོན་ནམ་བྱས་ཉེས།
མཉེས་གཤིན། སེམས་རྒྱུད་ཞི་ཞིང་ཀུན་ལ་བྱམས་པའམ་མཛའ་བ་་་་
ལེགས་སྦྱར་སྐད་དེ། །
རྒྱས་བཏབ་པ། ཐེལ་ཙེས་མནན་པ།
• 131 •



སློབ་ཚན་བཅུ་གཉིས་པ། ང་ལུམ་སྦྱར་གསུམ་
ཁྲིམས་ཀྱིས་ཚར་བཅད་པ།
སྦུར་ལེན། སྤོས་ཤེལ། ཐང་ཆུའི་རིགས་ཀྱི་འགྱུར་རྡོ་འཇམ་པོ་ཞིག་སྟེ།
ནམ་རྒྱུན་རྒྱན་ཆར་བཀོལ་བའི་རིན་པོ་ཆེ་ཞིག
གཅལ་དུ་བཀྲམ་པ། ཐང་མར་བརྡལ་བའི་དོན། ས་ངོས་སུ་རྡོ་དང་།
ཤིང་སོགས་སྙོམས་པོར་བསྒྲིགས་པའི་གཞི་དང་། ཁོད་སྙོམས་་་
དང་ཆལ་མ།
ཐོགས་པ། སྐབས་འདིར་ལག་ཏུ་བཟུང་བའི་དོན། །
རྔམས་པ། (བྱ་བྱེད་ཐ་མི་དད་པའི་བྱ་ཚིག) ཆགས་པའམ་ཧམ་པ།
ཟས་ནོར་ལ་བརྔམས་པ་ལྟ་བུ། 2 སྡང་བ་དང་ཁྲོ་བ། དགྲ་ལ་་་
རྔམ་པ། རྔམ་པའི་ང་རོ་སྒྲོག་ལྟ་བུ།
ཧྲེང་ཧྲེང་བོ། མི་སོགས་རོགས་ཟླ་མེད་པ་ཁེར་རྐྱང་།
ཇེ་ཞིག རེ་ཞིག་གམ་གནས་སྐབས་ཏེ་གོ་རིམ་སྟོན་པའི་སྒྲ།
གྲི་གུག གི་ཀྱིག་པོ་ཞིག
ཁར་འཛུད་པ། ཁ་ནང་དུ་ཚུད་པར་བྱེད་པ།
ཕྲལ་བ། (བྱ་བྱེད་ཐ་དད་པའི་བྱ་ཚིག》འདོར་བ་དང་། འབྲལ་དུ་་
འཇུག་པ། བཙན་དབང་གིས་བཟའ་ཚང་ཁ་ཕྲལ་བ། རབ་བྱུང་
གི་རྟགས་དང་ཕྲལ་བ་ལྟ་བུ། (2གོས་སོགས་རལ་དུ་འཇུག་པའམ་
ཐེད་དུ་འཇུག་པ་སྟེ། གོས་ཕྲལ་ནས་ཐེད་པོར་གྱུར་པས་གཡུགས་
132 •



པ་ལྟ་བུ།
སློབ་ཚན་བཅུ་གསུམ་པ།
མཚོ་སྔོན་གྱི་ཡུལ་ལྗོངས།
འབེལ་བ། མོད་པའམ་མང་བོ།
ཨ་དན་ཆེན་པོ། ལེགས་སྦྱར་སྐད་དེ། མེ་ལོང་ཆེན་པོ།
རིག་སྨོན། མཚོ་སྔོན་པོའི་ཤར་ཕྱོགས་ནས་མར་ནུབ་ཕྱོགས་ཀྱི་མཚོ་་་་
ནང་དུ་འབབ་པའི་ཆུ་བོ་ཞིག་ཡོད་སའི་ས་ཁུལ་དེའི་མིང་ཡིན།
བུ་ཧ། མཚོ་སྔོན་ཞིང་ཆེན་བྲག་དཀར་ཐེམ་ཆེན་ལྷོ་ནུབ་ནས་བྱུང་སྟེ་
མཐར་མཚོ་སྔོན་པོར་འབབ་པའི་ཆུ་བོ་ཞིག་ཡིན།
ཨུ་ལན་ཧོའུ་ཤོ། མཚོ་སྔོན་པོའི་བྱང་འགྲམ་རྐང་ཚ་བརྒྱུད་ནས་མཚོར་
འབབ་པའི་ཆུ་བོ་ཞིག་
ཧར་གྲྭ། མཚོ་སྔོན་པོའི་བྱང་འགྲམ་རྐང་ཚ་བརྒྱུད་ནས་མཚོར་འབབ་་
པའི་ཆུ་བོ་ཞིག
འཇུ་ལག མཚོ་སྔོན་པོའི་བྱང་ཕྱོགས་ཁྲི་ལེབ་རིང་བོ་ནས་བྱུང་སྟེ་ཆི་་་་
ལེན་རྫོང་དང་མིན་ཡོན་རྫོང་། ཀན་སུའུ་ཞིང་ཆེན་གྱི་ཐེན་ཀྲོའུ་
རྫོང་བཅས་བརྒྱུད་ནས་རྨ་ཆུ་དང་འདྲེས་པའི་ཆུ་ཆེན་ཞིག
སྟོང་རི་མཚོ་ནག སྟོང་གི་མཚོ་ནག་སྟེ་མཚོ་སྔོན་ཞིང་ཆེན་ཁོངས་མགོ་
ལོག་བོད་རིགས་རང་སྐྱོང་ཁུལ་རྨ་སྟོད་རྫོང་དུ་ཡོད་པའི་མཚོ་་་
ཞིག་ཡིན།
ཙཱ༔ tའ.
• 133 •་



གསེར་གྱི་རི་བདུན། རི་རབ་ཀྱི་ཁོར་ཡུག་ཏུ་བསྐོར་བའི་རི་བདུན་ཏེ།
མུ་ཁྱུད་འཛིན་དང་། རྣམ་འདུད། རྟ་སྣ། ལྟ་ན་སྡུག སེང་་་་་
ལྡེང་ཅན། གཤོལ་མདའ་འཛིན། གཉའ་ཤིང་འཛིན་ནོ།།
རོལ་བའི་མཚོ་བདུན། ཚ་མཚོ་དང་ཆང་གི་མཚོ། ཆུའི་མཚོ་དང་འོ་
མའི་མཚོ། ཞོའི་མཚོ། མར་གྱི་མཚོ། སྦྲང་རྩིའི་མཚོ་བཅས་་་་་་
བདུན་ནོ།།
གླིང་བཅུ་གཉིས། གླིང་བཞི་དང་གླིང་ཕྲན་བརྒྱད་དེ་བསྡོམས་པས་་་་
བཅུ་གཉིས། གླིང་བཞི་ནི། ཤར་ལུས་འཕགས་གླིང་། ལྷོ་འཛམ་
བུ་གླིང་། ནུབ་བ་གླང་སྤྱོད། བྱང་སྒྲ་མི་སྙན་བཅས་སོ། གླིང་་་
ཕྲན་བརྒྱད་ནི། ལུས་དང་ལུས་འཕགས། རྔ་ཡབ་དང་རྔ་ཡབ་་་་
གཞན། གཡོ་ལྡན་དང་ལམ་མཆོག་འགྲོ། སྒྲ་མི་སྙན་དང་སྒྲ་མི་་
སྙན་གྱི་ཟླ་སྟེ་བརྒྱད་དོ། །
རྨ་ཆེན་སྤོམ་ར། རྨ་ཆེན་གངས་རི་སྟེ། མཚོ་སྔོན་ཞིང་ཆེན་གྱི་ཤར་ལྷོ་
རྒྱུད་ཀྱི་མགོ་ལོག་ཁུལ་དུ་ཡོད་པའི་ཨ་མྱེས་རྨ་ཆེན་གངས་རི། ཨ་
མྱེས་རྨ་ཆེན་དང་རྨ་རྒྱལ་གངས་རིའང་ཟེར། དེའི་མཐོ་ཚད་ལ་
རྒྱ་མཚོའི་ངོས་ལས་སྨི682ཡོད།
• 134 •



སློབ་ཚན་བཅུ་བཞི་བ། གླིང་སྒྲུང་འཛམ་གླིང་
སྤྱི་བསང་ལས།
འཕྲུལ་མཁར། ལྷའི་རྫུ་འཕྲུལ་གྱིས་བཟོས་པའི་མཁར་ལ་གོ།
ཚོམས་ཆེན། བཞུགས་གྲལ་གསོལ་སྟོན་སོགས་གཤོམ་སའི་ཁང་བ།
གེར་མཛོད། རིན་ཆེན་གཏེར་རྡོ་རག་སོགས་ཀྱི་མཛོད།
ཟུང་འཇུག རྫོགས་རིམ་ལྔའི་ནང་གསེས་ཤིག་སྟེ། ཤེས་རབ་སྟོང་བ་་
ཉིད་དང་ཐབས་སྙིང་རྗེ་ཆེན་པོ་ཟུང་དུ་འཇུག་པའམ། ཐབས་་་
ལྷན་སྐྱེས་ཀྱི་བདེ་བ་ཆེན་པོ་དང་ཤེས་རབ་འོད་གསལ་གྱི་སྟོང་བ་
ཉིད་ཟུང་དུ་འཇུག་པ་དང༌། ཡུལ་རྣམ་ཀུན་མཆོག་ལྡན་གྱི་སྟོང་
ཉིད་དང་ཡུལ་ཅན་མི་འགྱུར་བའི་བདེ་བ་ཆེན་པོའོ།།
ཕོད་ཀ སྔར་སྔགས་པའི་ཁ་གྱོན་གྱི་གོས་དང་སྔགས་པའི་འཆམ་གོས།
སྐུ་ཆིངས། སྐེ་རགས་སོགས་ལ།
འགྱིང་ཐོད། རྒྱལ་བོའི་ཉམས་མངོན་བྱེད་དབུ་དཀྲིས་དར་གྱི་ལ་ཐོད།
ཆོས་གོས། རབ་བྱུང་གི་བླ་གོས།
བེར་ཆེན། ཟླ་གམ་གཟབ་ཆེན།
སྡེ་བརྒྱད། ལྷ་དང་། ཀླུ། གནོད་སྦྱིན། དྲི་ཟ། ལྷ་མ་ཡིན། ནམ་་་
མཁའ་ལྡིང་། མིའམ་ཅི། ལྟོ་འཕྱེ་ཆེན་པོ་བཅས་བརྒྱུད་དོ།།
མཚལ་ཐམ། ཁྲག་གམ་མཚལ་དམར་བོས་བརྒྱབ་པའི་ཐམ་ཀ
རྐྱ་ཇ། རྒྱ་ནག་ནས་ཐོན་པའི་ཇ།
• 135 •



འགོམ་ཡུག ཕར་འགོམ་ཚུར་འགོམ་གྱི་རྐང་འགྲོས།
གསེར་འཕྲུ། ཁང་བའི་རྩེ་ཐོག་གི་གསེར་རྒྱན་དང་། སྐབས་འདིར་་་་
རྨོག་གི་རྩེ་མོར་གསེར་གྱི་འཕྲུ་ཏོག་ཅན། །
གཟིན་པ། རྩྭའི་མིང་སྟེ། བརྡ་ཡིག་བློ་གསལ་མགྲིན་རྒྱན་ལས། གཟེན་
པ་ནི་རྩྭ་ཞེས་གསུངས་པ་ལྟར་རོ།།
བྲི་གང་མེད་པ། མར་འགྲིབ་མེད་པའི་དོན།
ཕྱོར། (བྱ་བྱེད་ཐ་དད་པའི་བྱ་ཚིག)འཕྱར་བའི་སྐུལ་ཚིག གྱེན་དུ་་་་
སྒྲེང་བའམ་སློང་བའི་དོན་ཏེ། དར་ཕྱར་བ། ལག་པ་གཡས་པ་
གནམ་ལ་ཕྱར་བ་ལྟ་བུ།
དཔའ་འཐུལ། དཔའ་བརྟུལ་གྱི་ནོར་བྲིས། དཔའ་བོའམ་སྙིང་སྟོབས་
ཅན་ལ། །
ཕུད་འདྲེན། ཟས་གོས་ལ་སོགས་པའི་ཕུད་ཀྱི་མཆོད་པ་འདྲེན་པ་ལ།
ལུགས་གཉིས། ཆོས་ལུགས་དང་། འཇིག་རྟེན་གྱི་སྲིད་ལུགས།
སློབ་ཚན་བཅོ་ལྔ་བ།
རྩྭ་ཐང་མེ་ཏོག་གི་དྲི་ཞིམ།
སོས་པ། སྐྱེ་ཞིང་འཕེལ་བ།
སྒེག་ཆོས། མཛེས་པའི་ཉམས་འགྱུར།
ཤུ་གླུ། ཤུ་སྒྲས་གཏོང་བའི་གླུ།
སྦྲགས། སྐབས་འདིར་མཉམ་དུ་ཞེས་པར་གོ།
• 136 •



འཇོན་པོ། ལས་ཀ་འཕེར་བོའམ་གོ་ཆོད་པོ།
ཁ་འཕྲི། ཉུང་དུ་གཏོང་བ།
སྦྲང་སྐད། འདིར་སྦྲང་མའི་སྐད་ཙམ་ཡང་མི་སྨྲ་ཞེས་ཧ་ཅང་ཉུང་བ་ལ་
ཟེར།
འགབས། འདིར་སྨད་ཆའམ་གཤམ་གྱི་དོན་ཏེ། གོས་ཀྱི་འགབས་་་་་
གཤམ། མཐོན་པོ་གཉའ་ནས་མནན། དམའ་བོ་འགབས་ནས་་་
སྐྱོར་ཞེས་པ་ལྟ་བུ།
ལམ་སེང་། མྱུར་དུ། །
དང་དོད། དོ་སྣང་དང་དང་བ་ཕྱོགས་པ།
འོང་སྐོར་དུས་ཆེན། དབྱར་དུས་ཞིང་བའི་སྐྱེ་བོ་ཕོ་མོས་རྒྱན་གོས་་་་
བཟང་བོ་སྤྲས་ཤིང་མདའ་དར་རྔ་རོལ་སོགས་ཐོགས་ཏེ་གླུ་གཞས་
དང་བཅས་འོང་དུས་ཞིང་གི་མཐའ་ནས་བསྐོར་ཏེ་རྟེན་འབྲེལ་་་
དགའ་སྟོན་བྱེད་པའི་ཡུལ་སྲོལ་ཞིག
ཕྱར་བ་གྲུ་འདེགས། སླེའུ་གྲུ་སྣེ་བཞི་ནས་འགྱོགས་པ་སྟེ། ལས་དོན་
ལ་ཚང་མས་ཧུར་སྐྱེད་དགོས་པའི་དཔེ།
ཆུ་ལྷ། ནུབ་ཕྱོགས། །
ཡ་མ་སླ། སྙིང་བོ་མེད་པ། །
ལྡེའུ། ཁེད་དང་དོན་གཅིག
སྤྱད་ལོད་བལྟ་བ། རིག་པ་མྱུར་ཚོད་ལ་བལྟ་བ།
བསྒྲོན་པ། (བྱ་བྱེད་ཐ་དད་པའི་བྱ་ཚིག)འབུལ་བའི་ཞེ་ས། སྙན་
• 137 •



དར་སྒྲོན་པ། ༄༅བརྒྱན་པ་ནི་གཡོགས་པའི་ཞེ་ས། ན་བཟའ་་་་
བསྒྲོན་པ། )ཞུ་བའམ་བརྗོད་པའི་ཞེ་ས། སྙན་ཞུ་སྒྲོན་པ། མེ་
སྦར་བ། དཔལ་འབར་སྒྲོན་པ་ལྟ་བུ། །
ལྟོང་ཀ གཞུ་རྒྱུད་སྦྱར་བའི་མདའི་ཁ།
སློབ་ཚན་བཅུ་དྲུག་པ། ཁྱིམ་ལ་ལོག་པའི་ལམ་བར་དུ།
འབྲེང་ལྕག ཀོ་ཐག་གིས་བཟོས་པའི་ལྕག་ཚན།
བན་བུན། དྲན་པ་འདི་ཡིན་ཞེས་ངེས་བཟུང་མེད་པ་ལ།
གོ་ནོར། གོ་དོན་ནོར་འཁྲུལ་བྱུང་བ།
མཇིང་བ། སྐེ།
ཆིག་ལབ། ཁ་བརྡ་བྱེད་གྲོགས་མི་དགོས་པར་རང་གཅིག་པུས་ཁེར་་་་་
ལབ་བྱེད་པ།
ཇེམ་ཙེ། རས་སོགས་འདྲ་བྱེད་ཀྱི་ལག་ཆ་ཞིག
མཐོལ་བཤགས། འགྱོད་བཤགས།
སློབ་ཚན་བཅུ་བདུན་པ། དཔྱད་མཚམས་ཁྲ་མ།་
དཔྱད་མཚམས་ཁྲ་མ། ཁ་མཆུ་ཐག་བཅད་པའི་ཡི་གེ།
མི་བསྐྲུན། མ་རུངས་པའམ་མ་དུལ་བ།
བརླང་བོར་སྤྱོད་པ། རྩུབ་སྤྱོད་དམ་མ་རུངས་པའི་སྤྱོད་པ།
• 138 •



འགལ་འཛོལ། ཁྲིམས་འགལ་དང་ནོར་འཁྲུལ་ལ།
ཧེ་བག་ཆེ་བ། ཁྱད་པར་ཆེ་བ།
སྤོམ་ཡོར། ཡུལ་སྐད་དེ། མི་འཇོན་ནའང་འཇོན་ཚུལ་ལམ་ངེས་་་་་
གསལ་མེད་པའི་འགྱིང་ཉམས། མི་མཁས་མཁས་མདོག་གི་སྤོམ་
ཡོར་བྱེད་པ། །
ཀོ་རྩེ། ཇ་སྤུས་ཀ་ཞན་པ་ཞིག་ལ།
མདོང་མོ། ཇ་དང་འོ་མ་སོགས་སྲུབ་བྱེད་ཀྱི་སྣོད།
གླེང་སེལ། རྩོད་གླེང་སེལ་བྱེད།
ཡེ་འབྲོག ལེགས་ལམ་ལ་བར་དུ་གཅོད་ཅིང་མི་འདོད་པ་ལ་སྦྱོར་བར་
བྱེད་པའི་མི་མ་ཡིན་ཞིག
བསེ་ཤིང༌། ཤིང་སྡོང་ཞིག་གི་མིང་སྟེ། ལུས་ལ་རེག་ན་རྨ་འབྱུང་ཞིང་
སྐྲང་བའི་དུག་ཡོད་པ་ཅན་ཞིག་ཡིན་པར་བཤད།
ཨ་མྲྀ་ཏ། འཆི་བ་མེད་པ། སྐྱེབདུད་རྩི།
ལྷུང་བཟེད། དགེ་སློང་བ་ཚོའི་ཟས་སྣོད་ཅིག་གི་མིང་།
འགོང་མོ། གདོན་རིགས་ཤིག
ཕ་རོལ་ཕྱིན་དྲུག ཁྱད་ཆོས་བཞི་ལྡན་གྱི་སྦྱིན་པ་དང་། ཚུལ་ཁྲིམས།
བཟོད་པ། བརྩོན་འགྲུས། བསམ་གཏན། ཤེས་རབ་སྟེ་དྲུག་
• 139 •



སློབ་ཚན་བཅོ་བརྒྱད་པ། བོད་ཀྱི་རིག་གནས་
སློབ་གསོ་དང་སློབ་གསོ་རིག་པའི་ལོ་རྒྱུས།
གཞུང་ཆེན་པོད་ལྔ། མདོ་ཕྱོགས་ཀྱི་རྒྱ་གཞུང་གཙོ་བོ་ལྔ་སྟེ། ཕར་་་་་
ཕྱིན་དང་། ཚད་མ། དབུ་མ། འདུལ་བ། མཛོད་བཅས་ལྔའོ།།
གསང་ཕུ། སྐྱིད་ཤོད་སྨད་ཀྱི་གསང་ཕུ་ཞེས་པའི་ཡུལ་དང་དགོན་པ།
ལྷ་རམས་པ། ལྷ་ལྡན་རབ་འབྱམས་པའི་བསྡུས་མིང་སྟེ། ལྷ་ལྡན་སྨོན་
ལམ་ཆེན་མོའི་ཚོགས་དབུས་སུ་མཚན་ཉིད་དམ་བཅའ་བཞག་་་་
ནས་ཐོབ་པའི་དགེ་བཤེས་མཐོ་ཤོས་ཀྱི་གོ་མིང་།
ཚོགས་རམས་པ། ཚོགས་མཆོད་རབ་འབྱམས་པའི་བསྡུས་མིང་སྟེ།
ལྷ་ལྡན་ཚོགས་མཆོད་ཀྱི་ཚོགས་དབུས་སུ་མཚན་ཉིད་དམ་བཅའ་
བཞག་པའི་དགེ་བཤེས་ཀྱི་གོ་མིང་།
སྔགས་རམས་པ། སྔགས་ཀྱི་དམ་བཅའ་བཞག་པའི་རབ་འབྱམས་་་་་
པའམ་དགེ་བཤེས་ཀྱི་ནང་གསེས་ཤིག
མཆོད་གཞིས། སྔར་དགོན་པ་དང་བླ་བྲང་ཁག་གི་གཞིས་ཀ
• 140 •



དེབ་ལྔ་བ།
སློབ་ཚན་དང་བོ། རང་བཞིན་བརྗོད་པའི་
རྒྱན་བཤད་པ།
རང་བཞིན་བརྗོད་པའི་རྒྱན། སྙན་ངག་དོན་རྒྱན་གྱི་ནང་གསེས་་་་་
སེམས་ལྡན་གཙོ་བོར་བྱས་པའི་ཕྱི་ནང་དངོས་པོ་གང་རུང་དབྱེ་བ་
བཞི་ཡོད་དེ། རིགས་རང་བཞིན་བརྗོད་པ་དང་། བྱ་བ་རང་་་་
བཞིན་བརྗོད་པ། ཡོན་ཏན་རང་བཞིན་བརྗོད་པ། རྫས་རང་་་་
བཞིན་བརྗོད་པ་བཅས་བཞིའོ།།
ལྷུ་ལག ཡན་ལག་གམ་ཆ་ཤས་ཀྱི་དོན། འདིར་འཕྲུལ་འཁོར་གྱི་ལྷུ་་་་
ལག་གམ་ཆ་ཤས་ལ་གོ་དགོས། །
ཕྲ་རགས། ཆུང་ངུ་དང་ཆེན་པོ་དང་ཞིབ་ཆ་དང་རགས་རིམ་གྱི་དོན།
ཐ་གུ ཐི་གུ་དང་འདྲ་བའི་དུས་ཚོད་ཀྱི་མདའ་རྩེ་ལ་གོ།
མཁྲིག་མ། ལག་མགོ་དང་ལག་ངར་གཉིས་ཀྱི་བར་དུ་འབྲེལ་བའི་་་་་་
ཚིགས་ལ་གོ།
ཆུ་ཚོད། དེང་སྐབས་དུས་ཚོད་བརྟག་བྱེད་འཕྲུལ་བཟོས་ཀྱི་འཁོར་ལོ་་
ལ་ཟེར།
དངོས་དོན། དོན་ངོ་མ་ལ་ཟེར།
• 141 •



དགེ་མཚན། བཀྲ་ཤིས་པའི་ལྟས་དང་ལེགས་པའི་རྟགས་མཚན། ཕན་
ཡོན་དང་། ཕན་ཐོགས་པའི་འབྲས་བུ།
སྐར་ལྔ། སྐར་མ་ལྔ་སྟེ་སྐར་ལྔའི་དར་དམར་ལ་ཟེར།
སྔར་བོད་དངུལ་ཞོ་གང་གི་ཕྱེད་ཀའི་མིང་ཡིན།
སྲིད། འཇིག་རྟེན་ནམ་སྤྱི་ཚོགས་ཀྱི་བྱ་གཞག་དང་། རིང་ཚད་ཀྱི་་་་
དཀྱུས། །
སློབ་ཚན་གཉིས་པ། དཔེ་རྒྱན་གྱི་དབྱེ་བའི་དཔེ་
མཚོན་འགའ་ཞིག་བཤད་པ།
ལྷུར་ལེན། དང་དུ་ལེན་པའམ་ནན་ཏན་གྱིས་སྒྲུབ་པའི་དོན། འདིར་
ནན་ཏན་གྱིས་བྱ་བ་ཁུར་དུ་བླངས་པའི་དོན། །
འཁྲིག་པ་མེ། འཁྲིག་པ་སྤྱོད་པ་ལ་ཕོ་མོ་གཉིས་དགོས་པས་གྲངས་་་་་
གཉིས་མཚོན་པ་དང་། ཏྲི་ཤུ་ལ་རྩེ་མོ་གསུམ་ཡོད་པ་སྟེ། ལྷོ་་་་
ཕྱོགས་རྟ་གདོང་གི་མེ་དང་། ཁྱིམ་གྱི་ཉི་མ་དང་། བསྲེག་བྱ་ཟ་
བའི་མེ་སྟེ་མེ་གསུམ་ཡོད་པས་འདིར་སུམ་ཅུ་སོ་གཉིས་མཚོན་པའི་
མིང་ཡིན།
སྐྱེ་བོ། མི་སྤྱི་ལ་གོ། སྐྱེ་བོ་ཀུན་ལ་རང་བཞིན་གྱིས་སྙིང་ཉེ་བ་ཞེས་པ་ལྟ་
བུ་ལ། །
ངང་རྒྱུད། སེམས་རྒྱུད་ཀྱི་རང་བཞིན་ནམ་གཤིས་ཀའི་དོན་ཏེ། ངང་
• 142 •



རྒྱུད་འཇམ་པོ། ངང་རྒྱུད་རིང་བོ་ཞེས་པ་ལྟ་བུ། །
དཎྜིའི་དགོངས་རྒྱན། དཎྜི་ཞེས་པ་ནི་དུས་རབས་བདུན་པའི་སྐབས་
ཀྱི་རྒྱ་གར་གྱི་སྙན་ངག་པ་ཞིག་ཡིན། བརྩམས་ཆོས་གཙོ་བོ་རྒྱལ་
སྲས་བཅུ་བའི་རྟོགས་བརྗོད་དང་སྙན་ངག་མེ་ལོང་བཅས་ཡོད།
སྐབས་འདིར་བཤད་པའི་དཎྜིའི་དགོངས་རྒྱན་ནི་དུས་རབས་བཅུ་
བདུན་པར་བོད་མཁས་མི་ཕམ་དགེ་ལེགས་རྣམ་རྒྱལ་གྱིས་མཛད་
པའི་སྙན་ངག་མེ་ལོང་གི་འགྲེལ་བ་དཎྜིའི་དགོངས་རྒྱན་ཞེས་པ་དེ་
ཡིན།
ནེའུ་གསིང་། རྩྭ་སྔོན་སྐྱེས་པའི་སྤང་ཐང་ལ་ཟེར།
མཎྜལ། མཆོད་རྫས་ཀྱི་བྱེ་བྲག་ཅིག་གི་མིང་།
རྒྱུད་མངས། པི་ཝང་ངམ་སྒྲ་སྙན་གྱི་མིང་།
འབོལ་རྩོམ། ཚིག་དམ་པོའམ་མཁྲེགས་པོ་མིན་པའི་རྩོམ་མམ་ཚིག་སྦྱོར་
དམ་པོས་མ་བཅིངས་པའི་རྩོམ། །
ལྔ་རིག རིག་པའི་གནས་ལྔ་སྟེ། བཟོ་རིག་པ་དང་། གསོ་བ་རིག་པ།
སྒྲ་རིག་པ། གཏན་ཚིགས་རིག་པ། ནང་དོན་རིག་པ་སྟེ་ལྔའོ།།
ཀུན་གསལ་ལམ། ནམ་མཁའི་མངོན་བརྗོད། །
དབྱར་སྐྱེས་རྔ། འབྲུག་སྒྲའི་མངོན་བརྗོད།
འཆད་པ། (བྱ་བྱེད་ཐ་དད་པའི་བྱ་ཚིག)བཤད་པ་དང་སྨྲ་བའི་དོན་ཏེ།
ཆོས་ཀྱི་སྙིང་དོན་སོགས་འཆད་པ། བྱ་བྱེད་ཐ་མི་དད་པའི་་་་་
སྐབས་སུ་རྒྱུན་སོགས་ཆོད་པའམ་བར་འཆད་པའི་དོན་ཏེ། ཐང་
• 143 •



ཆད་པ། དབུགས་ཆད་པ། མ་ཚང་བའི་དོན་ཏེ་མི་གྲངས་གཅིག་
ཆད་སོང་ཞེས་པ་ལྟ་བུ།
ཉིན་མོ་བྱེད། ཉི་མའི་མངོན་བརྗོད། །
སྲིད་པའི་སྒྲོན་མེ། ཉི་མའི་མངོན་བརྗོད།
ཡུལ་གྱིས་བསྐལ་བ། དུས་ཡུན་ཧ་ཅང་རིང་བའི་དོན།
ཅང་ཤེས། ཅིའང་ཤེས་པའི་བསྡུས་ཚིག་སྟེ་གང་ཡང་ཤེས་པ་དང་་་་་་
མངོན་ཤེས་རྟ་མཆོག་བཅས་ལ་གོ། །
སྙེམས། (བྱ་བྱེད་ཐ་དད་པའི་བྱ་ཚིག)ང་རྒྱལ་ལམ་ཁེངས་དྲེགས་ཀྱི་་་་
དོན་ཏེ་སྙེམས་པས་གཞན་ལ་བརྙས་མི་བྱ།
ལྗོན་ཤིང་། སྐྱེ་ཤིང་སྤྱིའི་མིང་།
སློབ་ཚན་གསུམ་པ། དཔེ་རྒྱན་གྱི་དབྱེ་བའི་དཔེ་
མཚོན་འགའ་ཞིག་བཤད་པ།
བློ་གྲོས། རིག་པའི་རྩལ་ལམ་ཤེས་རབ་ཀྱི་དོན་ཏེ། བླང་བྱ་དོར་བྱ་གང་
ཡིན་པ། བློ་གྲོས་ལྡན་པས་དཔྱད་ན་ཤེས་ལྟ་བུ།
ཡངས་པ། ཡངས་པོ་དང་འདྲ་སྟེ། རྒྱ་ཆེ་བའི་དོན། །
ཏི་སི། ལེགས་སྦྱར་སྐད་ཀྱི་གངས་རིའི་མིང་། བོད་ཀྱི་སྟོད་མངའ་རིས་
ཁོངས་སུ་ཡོད་པའི་གངས་ཏེ་སིའམ་གངས་རིན་པོ་ཆེ་སྟེ་གནས་
རི་ཁྱད་འཕགས་ཅན་ཡིན་པས་རྣམ་ཀུན་ཆོས་དད་ཅན་ཚོས་་་་
• 144 •



ཕྱག་སྐོར་མཇལ་མཆོད་བྱེད་ས་ཞིག་ཡིན། ལྷག་པར་རྟ་ལོ་ནམ་
ཤར་ལ་མཇལ་མི་མང་དུ་འདུས་ནས་ཕྱག་མཆོད་དུས་སྟོན་ཧོ་་་་
ཅང་ཚན་ཆེ་བ་བྱེད་ཡུལ་ཞིག་ཡིན། །
སྒེག་པ། མཛེས་ཤིང་ཡིད་དུ་འོང་བའི་དོན།
ཀུན་གསལ། ཉི་མ་དང་ནམ་མཁའ་མེ་ལོང་བཅས་ཀྱི་མངོན་བརྗོད།
ཁྲག་ཁྲིག ཐེར་འབུམ་ཆེན་པོ་བཅུ་ཐམ་པ་ལ་ཟེར། །
དཔལ། བཀྲ་ཤིས་སམ་ཕུན་ཚོགས་དང་། གཡང་ངམ་བཅུད་ཀྱི་དོན་
ཡིན་ལ། འདིར་དགེ་མཚན་དང་ཡོན་ཏན་མང་བོ་ཡོད་པའི་དོན་
ལ་གོ། །
ནོར་འཛིན། ས་གཞིའི་མངོན་བརྗོད།
སོམ་ཉི། ཐེ་ཚོམ་གྱི་དོན། །
ཀླུ་སྒྲུབ། འཛམ་གླིང་མཛེས་པའི་རྒྱན་དྲུག་མཆོག་གཉིས་ཀྱི་ཡ་གྱལ་ཏེ།
ཀླུ་སྒྲུབ་དང་འཕགས་པ་ལྷ། ། ཐོགས་མེད། དབྱིག་གཉེན།
ཕྱོགས་གླང་། ཆོས་གྲགས་བཅས་རྒྱན་དྲུག་དང་། བསྟན་པའི་རྩ་
བ་མཆོག་ཏུ་གྱུར་པ་འདུལ་བའི་སྡེ་སྣོད་ལ་ཤིན་ཏུ་མཁས་པའི་་་་
སློབ་དཔོན་ཤཱཀྱ་འོད་དང་ཡོན་ཏན་འོད་རྣམ་གཉིས་ནི་མཆོག་་་
གཉིས་ཡིན། སློབ་དཔོན་ཀླུ་སྒྲུབ་ནི་སྟོན་པ་ཐུབ་པའི་དབང་བོ་
མྱ་ངན་ལས་འདས་ནས་ལོ་བཞི་བརྒྱའི་ཐོག་རྒྱ་གར་ལྷོ་ཕྱོགས་་་་་
བིདནྡྷའི་ཡུལ་དུ་བྲམ་ཟེ་ཞིག་གི་ཁྱིམ་དུ་འཁྲུངས། དགུང་ལོ་ཆུང་
ངུའི་དུས་ནས་གསང་བ་སྔགས་ཀྱི་རྒྱུད་སྡེ་བཞི་དང༌། སྡེ་སྣོད་
• 145 •



གསུམ་སོགས་ཐུན་མོང་དང་ཐུན་མིན་གྱི་རིག་པའི་གནས་མཐའ་
དག་ལ་མཁས་པར་སྦྱངས། མཐའ་བྲལ་དབུ་མ་རིགས་ཚོགས་་་་
དྲུག་དང་། རྒྱུད་ཀུན་ལས་བཏུས་པ་སོགས་སྟོབས་བཅུ་མངའ་་་
བའི་དགོངས་དོན་གསལ་བར་བྱེད་པའི་བསྟན་བཅོས་མང་དུ་་་་་
མཛད། ཁྱད་པར་དུ་གསོ་བ་རིག་པའི་སྐོར་ལ་འཚོ་བའི་མདོ་་་་
ཚིགས་སུ་བཅད་པ། རྩྭ་ཨ་ཝའི་ཆོ་ག སྨན་རིན་པོ་ཆེའི་རིམ་པ།
དངུལ་ཆུའི་སྦྱོར་བ་རིན་ཆེན་ཕྲེང་བ། ལྷོག་པ་སྤུན་བཞིའི་གཉན་
བཅོས་སོགས་བསྟན་བཅོས་ཤིན་ཏུ་མང༌། འཕགས་པ་ལྷ་སོགས་
སློབ་མ་ཉི་རྡུལ་ལྟར་བསྐྱངས། རྡོ་རྗེ་གདན་ལ་དྲ་མིག་གི་ར་བས་
བསྐོར། ལྷོ་ཕྱོགས་དཔལ་ལྡན་འབྲས་སྤུངས་ཀྱི་བཀོད་པ་བཞེངས།
སྤྱིའི་ལུགས་ལ་དགུང་ལོ་དྲུག་བརྒྱ་བཞུགས་ནས་འགྲོ་དོན་མཛད་
པར་གྲགས། །
མདོ་སྨད། ཨ་མདོའི་ཡུལ་གྲུ་ལས་བྱེ་བྲག་གཡར་མོ་ཐང་སྟེ་ད་ལྟ་མཚོ་
སྔོན་པོའི་ཤར་ལྷོ་ནུབ་བྱང་རྒྱུད་དང་རྨ་ཆུའི་རྒྱུད་དང་རྔ་བ་དང་
བླ་བྲང་སོགས་སུ་ཁྱབ་པའི་ས་རྒྱུད་སྤྱིའི་མིང་། །
ཙོང་ཁའི་ཡུལ། སྤྱིར་མཚོ་སྔོན་པོའི་ཤར་ཕྱོགས་ཀྱི་སྐུ་འབུམ་དགོན་པ་
དབུས་སུ་གྱུར་པའི་རྨ་ཆུའི་རྒྱུད་ཀྱི་ས་མིང་སྤྱིའི་མིང་ལ་ཟེར།
བློ་བཟང་གྲགས་པ། རྗེ་ཙོང་ཁ་བ་བློ་བཟང་གྲགས་པ་ཆེན་པོ་ཁོང་ནི་
དགེ་ལུགས་པའི་གྲུབ་མཐའི་སྲོལ་བཏོད་མཁན་ཡིན། རབ་བྱུང་
དྲུག་པའི་མེ་བྱ་ལོར་མདོ་སྨད་ཙོང་ཁའི་ཡུལ་དུ་འཁྲུངས། རང་་
•146 .



ལོ་བདུན་པར་རབ་ཏུ་བྱུང་། བཅུ་དྲུག་ལ་དབུས་སུ་ཕེབས། ཐུན་
མོང་དང་ཐུན་མིན་རིག་གནས་དང་གཞུང་བཀའ་པོད་ལྔ་སོགས་
མཐར་ཕྱིན་པར་སྦྱངས། མདོ་སྔགས་ཀྱི་བསྟན་པ་ལ་དག་ཐེར་་་
ནན་ཏན་མཛད། ས་གླང་ལོར་སྨོན་ལམ་ཆེན་མོ་བཙུགས།
དགའ་ལྡན་དང་བདེ་ཆེན་གསང་སྔགས་མཁར་ཕྱག་བཏབ།
སེར་འབྲས་དང་རྒྱུད་གྲྭ་སྟོད་སྨད་འཛུགས་པའི་བཀོད་པ་མཛད།
ལམ་རིམ་དང་སྔགས་རིམ་སོགས་ལེགས་བཤད་ཀྱི་གསུང་རྩོམ་རྒྱ་
ཆེར་སྤེལ། རྒྱལ་ཚབ་རྗེ་དང་མཁས་གྲུབ་རྗེ། དགེ་འདུན་གྲུབ་་་
སོགས་སློབ་མ་མང་དུ་བསྐྱངས།
ཙན་དན། དྲི་བཟང་བོའི་ཤིང་རིགས་ཤིག་གི་མིང་།
སློབ་དཔོན། ཡོན་ཏན་འཁྲིད་མཁན་དགེ་རྒན་གྱི་མིང་དང་། རང་གི་
སློབ་མ་ལ་ཆོས་དང་ལྟ་བའི་སྒོ་ནས་ཕན་འདོགས་པའི་དགེ་བའི་་
བཤེས་གཉེན་གྱི་མིང་།
དྲ་མའི་སྤྱོད་བཟང་། ལེགས་པ་དང་། ཡང་དག་པའི་སྤྱོད་བཟང་།
སྦྲང་ཆང་། སྦྲང་རྩི་ལས་བཟོས་པའི་ཆང་།
སྙིང་བཅུད། སྙིང་བོའི་སྙིང་བོའམ་ཉིང་ཁུ།
• 147 •



སློབ་ཚན་བཞི་བ། དཔེ་རྒྱན་གྱི་དབྱེ་བའི་
དཔེ་མཚོན་འགའ་ཞིག་བཤད་པ། །
དབྱངས་ཅན་དགྱེས་གླུ། སྙན་ངག་མེ་ལོང་གི་འགྲེལ་བ་ཞིག་སྟེ་འདི་
ནི་རབ་བྱུང་བཅུ་གཅིག་པའི་མེ་ཕག་ལོར་རྒྱལ་དབང་ལྔ་བས་་་་་་
མཛད། །
མང་ཐོས། མང་དུ་ཐོས་པ་སྟེ་རྣམ་གྲངས་མང་བོའམ་རྒྱ་ཆེན་པོ་ཐོས་པ།
རིན་ཆེན་ཆོས་སྐྱོང་བཟང་བོ། ལོ་ཆེན་རིན་ཆེན་བཟང་བོ་འདི་བ་་་
རབ་བྱུང་དང་བོ་མ་ཤར་སྔོན་གྱི་ལོ་དྲུག་ཅུ་རེ་དགུ་ས་རྟ་ལོར་་་་་
（958-1055)ལྷ་བླ་མ་ཡེ་ཤེས་འོད་ཀྱི་སྲས་སུ་མངའ་རིས་གུ་གེའི་
ཆ་ཝ་རཏྣ་རུ་སྐུ་འཁྲུངས། ལོ་ཆེན་འདི་ཉིད་ཀྱིས་བོད་ཀྱི་གསོ་བ་
རིག་པའི་སྐོར་ལ་བྱས་རྗེས་མི་དམན་པ་བཞག་ཡོད་པ་མ་ཟད་རྒྱ་
གཞུང་མང་བོ་བོད་དུ་བསྒྱུར།
བྱེ་བ། ས་ཡ་བཅུའམ་ཁྲི་ཚོ་སྟོང་ཕྲག་གཅིག་གི་གྲངས་གནས་ལ་གོ
ནོར་བུའི་སྒྲོན་མེ། ཉི་མའི་མངོན་བརྗོད།
ཚར་དུ་དངར་བ། གྲལ་གྱི་སྟར་འགྲིག་པོ་བསྒྲིགས་པའི་དོན།
དབྱར་སྐྱེས། འབྲུག་སྒྲའི་མངོན་བརྗོད།
ཆུ་འཛིན། སྤྲིན་གྱི་མིང་།
འཁྲིགས་པ། (བྱ་བྱེད་ཐ་མི་དད་པའི་བྱ་ཚིག》འཐིབས་པའི་དོན།
ནམ་མཁར་སྤྲིན་ནག་འཁྲིགས་ཞེས་པ་ལྟ་བུ།
• 148 •



རྐང་དྲུག སྦྲང་མའི་མངོན་བརྗོད།
མཁས་པ། རབ་ཏུ་ཤེས་པའམ་ལེགས་པར་རྟོགས་པ། ཤེས་རབ་ཅན་
གྱི་མིང་།
ལེགས་བཤད། ཡང་དག་པའི་གཏམ།
བོད་ལྗོངས། བོད་ཡུལ་དང་དོན་གཅིག དབུས་གཙང་སྟེ་བོད་རང་་་་
སྐྱོང་ལྗོངས་ཀྱི་བསྡུས་མིང་།
ཤེས་བྱ། བློའི་ཡུལ་དུ་བྱ་རུང་བ་སྟེ། ཀ་བ་དང་བུམ་པ་ལ་སོགས་པའི་
ཆོས་གང་དང་གང་ཡིན་ཀྱང་། སེམས་ཅན་ནས་སངས་རྒྱས་བར་
གྱི་བློ་སྤྱིའི་ཡུལ་དུ་བྱ་རུང་བའོ།།
ཉ་རྒྱས། ཟླ་བའི་ཉ་གང་བའམ་ཟླ་བའི་ཆ་ཤས་རྫོགས་པ། །
སྲིད་བའི་མིག ཉི་མའི་མངོན་བརྗོད།
གསར་བརྗེ། རྩ་བ་ནས་བཅོས་བསྒྱུར་བྱེད་པའི་དོན།
སྐྱེད་ཚལ། མིས་བཟོས་པའི་ནགས་ཚལ་ལམ་གླིང་ཀའི་མིང་།
སྐྱེ་རྒྱུ། འགྲོ་བ་སེམས་ཅན་ཐམས་ཅད་ལ་གོ།
མཚན་སྙན། མཚན་དང་སྙན་གྲགས་ཀྱི་བསྡུས་ཚིག་
གཞོམ་གཞིག རྩ་བརླག་གམ་འཐོར་ཞིག་ཏུ་བཏང་བ།
• 149 •



སློབ་ཚན་ལྔ་བ། དཔེ་དོན་སྦྱོར་ཚུལ་གྱི་སྐྱོན་
་་་ཡོན་བཤད་པ།
མ་ནིང༌། ཕོ་མིན་མོ་མིན། མིང་གི་རྣམ་གྲངས་ལ་མཐའ་གཉིས་སྤངས་
དང༌། མཚན་གཉིས། མཚན་མེད། གསུམ་པའི་རང་བཞིན་་་་་
བཅས་སོ།། ་
རིགས་ལྡན། རིགས་མཐོན་པོའམ་བུད་མེད་མཛངས་མའི་མིང་དང་།
ཤམ་བྷ་ལའི་རྒྱལ་བོའི་སྤྱི་མིང་།
བརྟན། གཡོ་བ་མེད་པའམ་འགྱུར་བ་མེད་པའི་དོན།
དགེ། བཟང་བའམ་ལེགས་པའི་དོན། །
འདམ་སྐྱེས། མེ་ཏོག་པད་མའི་སྤྱི་མིང་།
འདབ་བརྒྱ། འདབ་མ་མང་བའི་མེ་ཏོག་སྟེ། པད་མའི་མངོན་བརྗོད།
འཛུམ་རས། དགའ་བའམ་སྤྲོ་བའི་འཛུམ་མདངས་ཀྱི་རྣམ་འགྱུར། །
འབྲས་ལྡན། སྟོན་དུས་དང་ཧོར་ཟླ་གཉིས་པའི་མིང་།
སྙེ་མ། ལོ་ཏོག་གི་འབྲུ་སོན་མང་བོ་སྡོང་རྩེར་མཉམ་དུ་སྐྱེས་པའི་མིང་།
ས་གཞི་སྐྱོང་བ། རྒྱལ་བོའི་མིང་།
ཚ་ཟེར་ཅན། ཉི་མའི་མངོན་བརྗོད། །
མི་བདག རྒྱལ་བོའི་མིང་།
ཚངས་སྲས་བཞད་སྒྲ། བསེ་ཚང་བློ་བཟང་དཔལ་ལྡན་གྱིས་བརྩམས་
པའི་སྙན་ངག་གི་འགྲེལ་བ་ཞིག་ཡིན།
• 150 •



འགྱིང་བ། (བྱ་བྱེད་ཐ་མི་དད་པའི་བྱ་ཚིག)ཆེ་ཉམས་བྱེད་པའི་དོན།
སྟག་མོ་ནགས་ནས་འགྱིང་། ཁྱི་མོ་ཚང་ནས་འགྱིང་ཞེས་པ་ལྟ་བུ།།
ཆུ་ཤེལ། རྡོ་ལས་བྱུང་བའི་དྭངས་ཤེལ། འདིར་ཟླ་བའི་མིང་ཡིན།
དཀྱིལ་འཁོར། དབྱིབས་སྒོར་མོ་ཅན་གྱི་མིང་། ཆ་ཤས་ཡོངས་སུ་ཚང་
བའི་ཚོགས་པའི་དོན། འདིར་ཟླ་བ་ཆ་ཤས་ཡོངས་སུ་ཚང་བའི་་
དོན་ལ་འཇུག།
སློབ་ཚན་དྲུག་པ། ངོ་མཚར་གྱི་གཟི་བྱིན་འབར་
བའི་ཨ་མྱེས་རྨ་ཆེན།
འཁུ་བ། (བྱ་བྱེད་ཐ་མི་དད་པའི་བྱ་ཚིག) སྡང་བ་དང་འཚེ་བ་དང༌།
སྙིང་རིང་བ་དང་རྒོལ་བ་དང་། ལྡོག་པ། འདིར་འགྲན་པ་ཞེས་
པའི་དོན།
ན་བུན། ཆུ་རྒྱུན་སོགས་སུ་འཁྲིགས་པའི་དུད་རླངས་འདྲེས་པ་སྨུག་་་་
པའི་རིགས་ཤིག་
འདྲེན་བྱེད། མིག་གི་མིང༌། འདྲེན་པར་བྱེད་པ་པོ།
བརྟས། (བྱ་བྱེད་ཐ་མི་དད་པའི་བྱ་ཚིག)རྟས་ཀྱི་འདས་པ་སྟེ། ལུས་
དང་ཁམས་སོགས་རྒྱས་པའམ་དར་བར་བྱེད་པའི་དོན། ལུས་་་་
སྟོབས་བརྟས་པ། ཕྱག་བྲིས་སྤྱི་བོར་ཕེབས་པས་དགའ་སྤྲོ་བརྟས་
ལྟ་བུ།
• 151 •



པིར། སྤུས་བཟོས་པའི་སྨྱུ་གུའི་མིང་སྟེ་སྤུ་སྨྱུག་ཀྱང་ཟེར།་
ཁུ་ནུ་རི་རྒྱུད། རི་བོ་ཆེན་པོ་ཞིག མཚོ་སྔོན་ཞིང་ཆེན་དང་བོད་ལྗོངས་
ཀྱི་མཚམས་རྒྱུད་ནུབ་ཕྱོགས་སུ་འགྱིངས་པའི་ལྷུན་པོ་རྔམ་བརྗིད་་་་
ཅན་ཞིག་ཡིན།
ཐོར་ཅོག མགོ་སྐྲ་གྱེན་ཏུ་ཀེར་གྱིས་བཅིངས་པའི་གཙུག་ཏོར་ལྟ་བུའོ།།
སྟངས་སྟབས། རྣམ་འགྱུར་ཏེ། དཔེར་ན། གྲུ་གཟིངས་རླུང་གིས་་་་
སྐྱོད་པའི་སྟངས་སྟབས་ལྟ་བུ། །
གཡའ་དག་པ། ནམ་མཁའ་ལ་དུ་བ་དང་སྤྲིན་པ་ཐལ་བ་སོགས་མེད་པ།
ཟངས་ལྕགས་སོགས་ཀྱི་གཡའ་དག་པ།
ཞུན་མ། མེར་བསྲེགས་ནས་བཞུས་པའི་ཁུ་བ།
ཨ་མདོ། ས་ཁུལ་ཞིག བ་ཡན་ཧ་རིའི་ཤར་ངོས་རི་བོ་ཆེན་པོ་ཨ་ཆེན་་
གངས་རྒྱབ་དང་མདོ་ལ་རིང་མོ་གཉིས་ཀྱི་མིང་གཅིག་ཏུ་བསྡོམས་
པའི་མངའ་ཁོངས་ལ་ཨ་མདོ་ཞེས་ཟེར། །
རྔ་བ། ས་མིང་ཞིག་སྟེ་རྔ་བ་བོད་རིགས་རང་སྐྱོང་ཁུལ། དེ་ནི་སི་ཁྲོན་
ཞིང་ཆེན་ཁོངས་ཀྱི་ནུབ་བྱང་རྒྱུད་དུ་ཡོད།
བྱ་ར། ལྟ་རྟོག་གམ་ཉིན་མོའི་སོ་བ་དང་། རེའུ་མིག་གི་ཁ་བྱང་། ཕྲེང་
བསྟར་བ་བཅས་ལ།
མེལ་ཚེ། མཚན་དུས་སོ་ལྟ་བྱེད་མཁན་དང་མཚན་མོའི་ཐུན་ཚོད།
ཡོ་བསྲང་། འཁྱོག་པོ་དྲང་མོར་བཟོ་བ།
འགྱེལ་སློང་། མི་ཤི་རྟ་འགྱེལ་བྱས་པའི་དོན།
• 152 •



ས་བཅུའི་དབང་ཕྱུག རྗེ་བཙུན་བྱམས་པ་དང་། ས་བཅུ་ཐོབ་ཚར་་་་
བའི་བྱང་ཆུབ་སེམས་དཔའི་མིང་།
སྣང་བརྙན། གཟུགས་བརྙན།
རྣམ་རྒྱལ་ཁང་བཟང་། གྲོང་ཁྱེར་ལྟ་ན་སྡུག་པའི་དབུས་ན་ཡོད་པའི་
ལྷའི་དབང་བོ་བརྒྱ་བྱིན་གྱི་ཕོ་བྲང་གི་མིང་། །
རྒྱ་ཕིབས། གསེར་ཟངས་སོགས་ལས་བཟོས་པའི་ཁང་བའི་ཐོག་ཁེབས།
གཟི་བྱིན། བཀྲག་མདངས། །
རྟོག་བཟོ། རང་འདོད་བློ་བཟོའམ་རིག་བཟོ།
བཟོ་ལྟ། དབྱིབས་གཟུགས་ཀྱི་རྣམ་པའམ་དབྱིབས་ཚུགས་དང་རྣམ་་་་
འགྱུར།
འདག་པ། (བྱ་བྱེད་ཐ་མི་དད་པའི་བྱ་ཚིག)གཙང་མར་འགྱུར་བར་་་་
བྱེད་པའི་དོན། དྲི་མ་ལེགས་པར་བཀྲུས་ན་མི་འདག་པ་མེད།
ནམ་མཁར་གཡའ་དག་པ་དང་། ས་གཞིར་རྡུལ་དག་པ། འདམ་
དང་འཇིམ་པའི་མིང་། །
ལྗོངས་རྒྱུ། ཡུལ་ལྗོངས་ལ་ལྟ་སྐོར་དང་སྤྲོ་གསེང་འཆམ་འཆམ་ལ་འགྲོ་
བའི་དོན། །
དྲན་འཛིན། ངེས་ཤེས་བརྟན་པའི་ཕྱིར་དུ་བརྡ་སྐུལ་གཏོང་ཐབས་ཤིག
དྲན་པའམ་མི་བརྗེད་པར་བྱེད་པ།
སྒྲོན་ཤིང་། ཤིང་སྨན་གྱི་རིགས་ཤིག་སྟེ། རོ་མངར། ཞུ་རྗེས་དྲོ་ལ་་་་
སྙོམས། ནུས་པས་བད་རླུང་དང་། ཆུ་སེར། འོར་ནད་བཅས་་
• 153 •



ལ་ཕན། ཤིང་དེས་གསལ་སྒྲོན་ཡང་བྱེད་ནུས།
འདམ་གཞུང་། རྫོང་ཞིག བོད་རང་སྐྱོང་ལྗོངས་ཀྱི་ལྷ་ས་གྲོང་ཁྱེར་་་་་
བྱང་ངོས་སུ་ཡོད་ཅིང་། རྫོང་མི་དམངས་སྲིད་གཞུང་དེ་འདམ་
ཆུ་ཁ་རུ་ཡོད།
ཟོལ་བསྟོད། གཡོ་ཁྲམ་གྱིས་ངོ་བསྟོད་བྱེད་པའི་དོན་ཏེ། ངོ་མ་མ་ཡིན་
པར་བཅོས་མས་བསྟོད་པ་ལ།
རི་སྐྱེས། རི་ཀླུང་གང་སར་རང་བཞིན་གྱིས་སྐྱེས་པའི་རྩི་ཤིང་སོགས། རི་
སྐྱེས་སྒོག་པ། རི་སྐྱེས་ཆི་སྣ། །
ཤེས་རིག ཤེས་བྱ་རིག་པའི་གནས་སམ་ཤེས་པ་དང་རིག་པ།
འཇིག་རྟེན། སྣོད་འཇིག་པ་ལ་བཅུད་འཁྲུལ་བ་བརྟེན་པས་འཇིག་རྟེན་
ཞེས་བྱ། ཕྱི་སྣོད་གླིང་བཞི་གླིང་ཕྲན་ལྷུན་པོ་ཉི་ཟླ་དང་བཅས་པ་
དང༌། ནང་བཅུད་ཁམས་གསུམ་གྱིས་བསྡུས་པའི་སེམས་ཅན་་་་
རྣམས་སོ།།
མཆོར། ལུས་ལ་རྒྱན་གོས་གསར་བ་གྱོན་པའི་རྣམ་པ་སྟེ། མི་མཆོར་བོ།
མཆོར་ལཱ་ཞེས་པ་ལྟ་བུ། །
བརྟོལ། (བྱ་བྱེད་ཐ་དད་པའི་བྱ་ཚིག)བརྟོལ་བྱའི་བུ་ག་སོགས་བཏོད་
པའི་དོན། །
མདུན་བདར། དཔུང་སྡེའི་སྔོན་དུ་འགྲོ་བའམ་མཆོང་མཁན་ལ།
ཙ་རི། བོད་རང་སྐྱོང་ལྗོངས་ཀློ་ཡུལ་གྱི་གནས་རི་ཞིག་ཡིན་པ་འདི་ལ་་་
བཀའ་བརྒྱུད་པ་གཙང་པ་རྒྱ་རས་ཡེ་ཤེས་རྡོ་རྗེས་སྤྲེལ་ལོ་ནམ་་་
• 154 •



འཆར་ལ་རོང་སྐོར་དུ་འགྲོ་བའི་སྲོལ་རྒྱུན་བཏོད། །
མ་ལ་ཡ། ལེགས་སྦྱར་སྐད་ཀྱི་དྲི་ལྡན་ཏེ། སྨན་གྱི་གྲོང་ཁྱེར་ལྟ་ན་སྡུག་
གི་ནུབ་ཕྱོགས་ན་ཡོད་པའི་བྲག་ཞུན་དང་། ཅོང་ཞི། ཆུ་ཚན་་
སོགས་སྨན་རིགས་སྐྱེ་བའི་རི་བོ་ཞིག་གི་མིང་།
འགྱེད། དགེ་འདུན་སོགས་ཚོགས་པ་ལ་འབུལ་རྒྱུའི་དངུལ་དང་རྒྱུ་་་་་
དངོས་གང་རུང་གི་གཏོང་བ་དང་སྦྱིན་པ།
རྣམ་དཔྱོད། རྣམ་པར་བརྟགས་ཤིང་དཔྱད་པའམ་བསམ་བློ་ཞིབ་མོར་
གཏོང་བ། །
ཆུ་ཀླུང་། འབབ་ཆུའམ། ཆུ་རྒྱུན།
ཕུད་གཏོར། ཕུད་འབུལ་བ་དང་གཏོར་མའི་ཕུད་ལྟ་བུ།
དཔག་བསམ་ལྗོན། ཡོངས་འདུ་ས་བརྟོལ་ཏེ། འབྲས་བུ་དང་ལོ་མ་་་
ལས་ཟས་གོས་འབྱུང་བའི་ཤིང་ཞིག་གི་མིང་།
ཚེམས་ཕྲེང་། སོའི་ཞེ་ས། །
ཆུན་པོ། ཆག་པ་དང་བམ་པོ། འདིར་ཆུན་པོ་སྟེ་རྡོག་པོའི་དོན།
དཔེར་ན། མེ་ཏོག་ཆུན་པོ་ལྟ་བུའོ།།
དབྱར་རྔ། འབྲུག་སྒྲའི་མངོན་བརྗོད། །
སྲོང་བཙན། གནམ་རི་སྲོང་བཙན་དང་ཚེ་སྤུང་བཟའ་གཉིས་ཀྱི་སྲས་་
བོད་རྒྱལ་གདུང་རབས་སོ་གསུམ་པ་ཆོས་རྒྱལ་སྲོང་བཙན་སྒམ་པོ།
ནམ་མཁའི་ནོར་བུ། ཉི་མའི་མིང་།
ལྡིང་ཁང༌། ཁང་བ་ཐོག་གཅིག་མ་དང་། འཇའ་འོད་ཀྱི་གུར་ཁང་།
• 155 •



ཉི་ཁྱིམ་གྱི་མངོན་བརྗོད།
ཚན་རིག རང་བྱུང་ཁམས་དང་། སྤྱི་ཚོགས། བསམ་བློ་སོགས་ཕྱི་་་་
རོལ་ཡུལ་གྱི་ཆོས་ཉིད་རྣམས་སྡེ་ཚན་སོ་སོར་དབྱེ་ཞིབ་བྱེད་པའི་་
ཤེས་བྱའི་མ་ལག་ལ་ཟེར།
རོལ་མོ། སྒྲ་དབྱངས་སྙན་མོ་འདོན་བྱེད་ཀྱི་ཡོ་བྱད་སྤྱི། སྦུབ་ཆ་དང་་་
སིལ་སྙན་སོགས་ཀྱི་སྒྲ་དབྱངས།
ལྷ་ལམ། ནམ་མཁའི་མིང་གི་མངོན་བརྗོད། །
ཀུ་མུད། འདམ་ལས་སྐྱེས་པའི་མེ་ཏོག་ཅིག མཚན་མོ་ཟླ་བ་ཤར་ཚེ་་་
འདབ་མ་ཁ་འབྱེད་ཅིང་། ཉིན་མོ་ཉི་མ་ཤར་ཚེ་མེ་ཏོག་ཁ་ཟུམ་་
པ་ཞིག་ཡིན་པར་གྲགས། །
དགའ་སྟོན། ཡིད་དགའ་བའི་སྟོན་མོ། མིང་གི་རྣམ་གྲངས་ལ་དགྱེས་
སྟོན་དང་། མཆོད་སྟོན། ཉེར་དགའ། ལྷ་གསོལ་བཅས་སོ།།
སློབ་ཚན་བརྒྱད་པ། གསལ་བྱེད་ཀྱི་རྒྱན་དང་།
དོན་གཞན་བཀོད་པའི་རྒྱན། ལྡོག་པ་
ཅན་གྱི་རྒྱན་བཤད་པ།
སྦར་མོ། རྐང་མཐིལ་ལམ་ལག་མ ཐིལ་སོར་སོན་བཅས་ཀྱི་མིང་དང༌།
ལག་མཐིལ་ནང་དུ་ཤོང་བའི་ཚད། ཞིང་ལས་ཡོ་བྱད་ཅིག་གི་
མིང་ཡིན།
• 156 •



འཇགས། (བྱ་བྱེད་ཐ་མི་དད་པའི་བྱ་ཚིག)བློར་ངེས་པ་དང་། སྡོད་་་
པའམ་གནས་པའི་ཞེ་ས། གཏན་ཆགས་པའམ་འཕོ་འགྱུར་མེད་་
པ་བཅས་ཀྱི་དོན།
བགྲང་བྱ། ལོ་ཡི་མིང་། །
འཚོ་གནས། ཚེ་སྲོག་འཚོ་ཞིང་གནས་པ།
ངང་བའི་རྒྱལ་བོ། བྱ་ངང་བའི་གཙོ་བོའམ་མཆོག་ལ་ཟེར།
མ་ཕམ་མཚོ། མཚོ་ཞིག བོད་རང་སྐྱོང་ལྗོངས་ཀྱི་སྤུ་ཧྲེངས་རྫོང་གི་་
དབུས་རྒྱུད་ན་ཡོད་ཅིང་། མཐོ་ཚད་ལ་རྒྱ་མཚོའི་ངོས་ལས་སྨི་་
4588ཡོད།།
སློབ་ཚན་དགུ་བ།
གསེར་གྱི་ཟམ་པ།
མཛད་སྒོ། རྟེན་འབྲེལ་བྱེད་སྒོ་སོགས།
རྫ་གཡམ། སས་བཟོས་པའི་གཡམ་པའི་མིང་།
ཡར་ཀླུང་གཙང་བོ། བོད་དུ་འབབ་པའི་གཙང་བོ་ཆེ་ཤོས་ཤིག་གི་་་་
མིང༌། གཙང་བོ་དེ་མངའ་རིས་ས་ཁུལ་ཁོངས་སྤུ་ཧྲེངས་རྫོང་གི་
མཚོ་མ་ཕམ་ཤར་རྒྱུད་ནས་འབབ་ཅིང་གཙང་བོ་དེའི་སྟོད་རྒྱུད་ལ་
རྟ་མཆོག་ཁ་འབབ་ཟེར། དེ་ནས་གཙང་གི་ས་ཆ་བརྒྱུད་དེ་ལྷོ་ཁ་
ས་ཁུལ་ཁོངས་སྣེ་གདོང་རྫོང་གི་ཡར་ཀླུངས་ཡུལ་དུ་འབབ་པས་་་
ཡར་ཀླུངས་གཙང་བོ་ཟེར། །
• 157 •



གཞིས་རྩེ། གཞིས་ཀ་བསམ་འགྲུབ་རྩེའི་བསྡུས་ཚིག་སྟེ་རྫོང་ཞིག
འགྲིམ་འགྲུལ། ཕྱོགས་ཕན་ཚུན་དུ་འགྲོ་བའམ་ཡུལ་ལུང་སོ་སོར་འགྲོ་
སའི་ལམ་ཁའམ་འགྲོ་སྤྱད་ཡོ་ཆས་སོགས་ལ།
ཐང་སྟོང་རྒྱལ་བོ། མཚན་དངོས་ལ་ཀམ་ཀམ་པ་བརྩོན་འགྲུས་བཟང་
བོ་ཟེར་ཞིང་། རབ་བྱུང་དྲུག་པའི་ཤིང་གླང་ལོར་གཙང་སྟོད་ཀྱི་
ཆབ་འོག་ངམ་རིང་རྫོང་གི་འོལ་ཀ་ལྷ་རྩེར་འཁྲུངས་ཤིང་། རྗེ་་་
ཙོང་ཁ་བ་དང་དུས་མཉམ། གྲུབ་ཐོབ་ཀྱི་སྙན་པ་ཕྱོགས་ཀུན་ཁྱབ།
བོད་ཡུལ་སྟོད་སྨད་དུ་ལྷ་ཁང་དང་ལྕགས་རས་གྲུ་ཤན་བཅས་མང་
དུ་བཙུགས། དགུང་ལོ་བརྒྱ་དང་ཉེར་ལྔ་བ་རབ་བྱུང་དགུ་བའི་་
ས་མོ་སྦྲུལ་ལ་གཅུང་རི་བོ་ཆེར་གཤེགས། །
སྐེད་འཆིང༌། སྐེད་ཆིངས་དང་འདྲ་སྟེ། སྐེ་རགས་ཀྱི་མིང་།
མེ་ཏོག་རྫོང་། རྫོང་ཞིག སྔར་པདྨ་བཀོད་ཅེས་ཟེར། བོད་རང་སྐྱོང་
ལྗོངས་ཀྱི་ཤར་ལྷོའི་ངོས་དང་ཡར་ཀླུང་གཙང་བོའི་སྨད་རྒྱུད་དུ་
ཡོད།
རྒྱ་ཚ་ཁུལ། རྫོང་ཞིག བོད་རང་སྐྱོང་ལྗོངས་ཀྱི་ཤར་ལྷོའི་ཁུལ་ཡར་་་་
ཀླུངས་གཙང་བོའི་འགྲམ་རྒྱུད་དུ་ཡོད། །
མྱང་ཆུ། འབབ་ཆུ་ཞིག་སྟེ། ཆུ་འགོ་ཧི་མ་ལ་ཡའི་རི་རྒྱུད་ཀྱི་བྱང་ངོས་
ཕག་རི་ཇོ་མོ་ཞེས་པའི་གངས་རི་ནས་བྱུང་ཞིང་བོད་རང་སྐྱོང་་་་་
ལྗོངས་ཀྱི་ཁང་དམར་དང་། རྒྱལ་རྩེ། པ་སྣམ། གཞིས་ཀ་རྩེ་་་
བཅས་རྫོང་ཁག་བཞི་བརྒྱུད་ནས་ཡར་ཀླུང་གཙང་བོའི་ནང་དུ་
• 158 •



འབབ།
སློབ་ཚན་བཅུ་བ།
བྱུང་གི་རྒྱན།
བསྡུས་བརྗོད་ཀྱི་རྒྱན་དང་ཕུལ་
རབ་རྟོག་གི་རྒྱན་བཤད་པ།
ཕུན་ཚོགས། ལེགས་ཤིང་ཆ་ཚང་བ། །
པཎྜི་ཏ། ལེགས་སྦྱར་སྐད་དུ་ལྔ་རིག་པ་སྟེ་རིག་པའི་གནས་ལྔ་ལ་མཁས་
པའི་ཐོབ་ཐང་ངམ་གོ་གནས་ཤིག་
གཡའ། དྲི་མ་སྟེ། ལྕགས་ཟངས་སོགས་ཀྱི་ངོས་ལ་ཆགས་པའི་ནག་་་་
ནོག་དང་། བག་གམ་ཞད་དང་རྫ་རི་བཅས་ལ།
ཐོས་བསམ། གཞན་ལས་བསླབ་བྱའི་དོན་ཉན་པ་དང་དེའི་དོན་ཡིད་
ལ་ངེས་པར་བྱེད་པ།
ཤེས་ལྡན། བློ་ལྡན་ནམ་མཁས་པ།
བཟའ་བཏུང་། བཟའ་བྱ་དང་བཏུང་བྱ།
ངེས་པ་རྙེད། ཡིད་ཆེས་སྐྱེས་པའི་དོན་དང་དོན་གསལ་བོར་རྟོགས་པ།
མཁྱེན་པ། (བྱ་བྱེད་ཐ་མི་དད་པའི་བྱ་ཚིག)ཤེས་པའམ་རྟོགས་པའི་ཞེ་
ས་དང་ཤེས་རབ། གནས་ལུགས་ཞིབ་ཆ་མཁྱེན་པར་མཛད་དུ་་་
གསོལ། རྒྱལ་ཕམ་ཅི་ཡོང་གི་གནད་འགག་མཁྱེན་པར་མཛོད་་་་
ཅེས་པ་ལྟ་བུ།
ཡེ་ཤེས། ཡེ་ནས་གནས་པའི་ཤེས་པ་སྟེ་སེམས་ཅན་ཐམས་ཅད་ཀྱི་རྒྱུད་
• 159 •



ལ་རང་བཞིན་གྱིས་གནས་པའི་སྟོང་གསལ་གྱི་རིག་པ།
ཁྲ་ཆུང་དབང་བོ། ལྟ་བྱེད་མིག་གི་མིང་།
སྒོ་མོ། ཐབས་ཚུལ་ལམ་འཇུག་སྒོ། །
གཙེས། (བྱ་བྱེད་ཐ་དད་པའི་བྱ་ཚིག)གཙེ་བའི་སྐུལ་ཚིག་སྟེ། གནོད་
པའམ་སུན་པར་བྱེད་པའི་དོན། རྒྱལ་ཁབ་ཀྱི་བདེ་འཇགས་ལ་་་
གཙེས་པའི་ཉེས་པ། ར་ལུག་ལ་སྤྱང་ཀིས་གཙེ་བ། ཚིག་རྩུབ་ཀྱིས་
མིའི་སེམས་གཙེ་བ་ལྟ་བུ། །
སྤུ་སྡུག བྱ་སྤྱིའི་མིང་། །
བྱི་དོར། གད་སྙིགས་འཕྱུག་པའམ་གད་བདར་བྱེད་པ།
བྱེར། (བྱ་བྱེད་ཐ་མི་དད་པའི་བྱ་ཚིག）འབྲོས་པ་དང་། འཐོར་བ། ཁྲ་
ཆེན་འཕུར་དུས་བྱེའུ་ཚང་མ་ཕྱོགས་སོ་སོར་བྱེར་བ།
དུས་ཀྱི་འཐོར་རླུང་། ཕྱི་སྣོད་ཀྱི་འཇིག་རྟེན་བསྐལ་བའི་མཐར་འཇིག་
པར་བྱེད་པའི་འཐོར་རླུང་དྲག་པོ།
སློབ་ཚན་བཅུ་གཅིག་པ། གནས་བསྟོད་དབྱངས་
ཅན་སྒེག་མོའི་གླུ་དབྱངས། །
ཡན་ལག་བརྒྱད་ལྡན། ཆུ་བོ་གངྒཱའི་མངོན་བརྗོད། འདིར་ཡན་ལག་
བརྒྱད་ལྡན་གྱི་ཆུ་ལ་བཤད། དེར་མངར་བ་དང་། བསིལ་བ།
འཇམ་པ། ཡངས་པ། དྭངས་པ། གཙང་བ། མགྲིན་པ་ལ་མི་་
• 160 •



གནོད་པ། ལྟོ་བ་ལ་ཕན་པ་སྟེ་ཁྱད་ཆོས་བརྒྱད་དང་ལྡན་པས་དེ་
ལྟར་བརྗོད། །
འབྲོག་ཐང༌། ཕྱུགས་རིགས་འཚོ་སའི་རྩྭ་ཐང་།
དབང་ཕྱོགས། ཟླ་བའི་དཀར་ཆ་མར་འགྲིབ་པའི་དུས་མར་ངོའི་་་་་་
མངོན་བརྗོད། །
སྐབས་གསུམ། མཐོ་རིས་ཀྱི་མངོན་བརྗོད། ཚེ་སྔ་ཕྱི་ད་ལྟ་གསུམ་་་་
ལའང་འཇུག
ཟོལ། བསླུ་བའམ་གཡོ་སྒྱུ། ཡང་ན་ཁ་ཞེ་མཐུན་པའི་ཟོལ་མེད་སྙིང་་་་
གཏམ་ཞེས་པ་ལྟ་བུ། །
གཞལ་མེད་ཁང་། རྒྱུ་དང་རྒྱ་ཁྱོན་སོགས་ཀྱི་ཚད་དང་ཡོན་ཏན་འཇོལ་
མི་ནུས་པའི་ལྷའི་ཁང་བཟང་དང་། རིའི་དབང་བོ་རི་རབ། །
མཆེད་པོ། སྤུན་ཟླ་ཕོ། །
ས་འཛིན། རི་སྤྱིའི་མིང་། །
ལེགས་ཚོགས། ཕན་པ་དང་བདེ་བ་ཇི་སྙེད་པ་རྣམས། །
ལྔ་ལྡན། དགྲ་བཅོམ་ཐོབ་པའི་འཁོར་ལྔ་སྟེ། ཀུན་ཤེས་ཀཽཎྜི་ནྱ་དང་།
རྟ་ཐུལ། རླངས་པ། མིང་ཆེན། བཟང་ལྡན་རྣམས་སོ།།
ཨ་ཤོ་ཀ ལེགས་སྦྱར་སྐད་ལས་མྱ་ངན་མེད་པའི་ཤིང་དང་དེའི་མེ་ཏོག
ཡིད་བཞིན་དབང་གི་རྒྱལ་བོ། ནོར་བུ་མཆོག་ཏུ་གྱུར་པ་ཞིག
གླང་ཆེན་རབ་བརྟན། གླང་བོ་ཆེ་རབ་བརྟན་ཏེ། ལྷའི་དབང་བོ་་་་
བརྒྱ་བྱིན་གྱི་བཞོན་པ་སྟོབས་ཤུགས་ཧ་ཅང་ཆེ་བ་ཞིག་གོ།
• 161 •



གླེགས་བམ། གླེགས་ཤིང་གི་བར་དུ་བཅུག་པའི་དཔེ་ཆ་པོ་ཏི་ལ་ཟེར།
སྡེ་སྣོད་གསུམ། སངས་རྒྱས་ཀྱི་བཀའ་ཐམས་ཅད་བརྗོད་བྱ་བསླབ་པ་
གསུམ་གཙོ་བོར་གྱུར་པའི་སྒོ་ནས་རྗོད་བྱེད་སྡེ་སྣོད་གསུམ་དུ་་་
བཞག་པ་སྟེ། འདུལ་བའི་སྡེ་སྣོད་དང༌། མདོ་སྡེའི་སྡེ་སྣོད་དང་།
མངོན་པའི་སྡེ་སྣོད་རྣམས་སོ། །དེ་གསུམ་གྱི་ནང་དུ་གསུང་རབ་
ཡན་ལག་བཅུ་གཉིས་ཀྱི་དོན་དང་། ཚིག་ཐམས་ཅད་དང་།
གཟུགས་ནས་རྣམ་མཁྱེན་བར་གྱི་ཤེས་བྱའི་ཆོས་ཐམས་ཅད་་་་་་
འདུས་པས་སྡེ་སྣོད་ཅེས་བྱའོ།།
བཞི་བརྒྱའི་ནད། ནད་རིགས་བཞི་བརྒྱ་རྩ་བཞི་སྟེ། སྨན་རྒྱུད་ཙ་ར་་་
ཀ་ལས། བརྒྱ་དང་གཅིག་ནི་ཀུན་བརྟག་གདོན་གྱི་ནད། བརྒྱ་་་
དང་གཅིག་ནི་འཕྲལ་བྱུང་རྐྱེན་གྱི་ནད། བརྒྱ་དང་གཅིག་ནི་སྔོན་
བྱུང་རང་བཞིན་སྔོན་གྱི་ལས་དང་། ཞེས་པའམ་ཡང་ན། རླུང་
གི་ནད་རིགས་བརྒྱ་དང་གཅིག འཁྲིས་པའི་ནད་རིགས་བརྒྱ་་་་
དང་གཅིག ལྡན་འདུས་ནད་རིགས་བརྒྱ་དང་གཅིག་གོ།
བི་ཤྭ་ཀརྨ། ལེགས་སྦྱར་སྐད་ཀྱི་ལྷའི་བཟོ་བོ་ཞིག་གི་མིང་། །
ཕྲིཏྟ་དང་ཛཱ་ཏི། ལེགས་སྦྱར་སྐད་དེ། ཚངས་སྲས་བཞད་པའི་སྒྲ་་་་་
དབྱངས་ལས། སྤྱིར་སྡེབ་སྦྱོར་ལ་གཉིས་སུ་ངེས་ཏེ། ཡི་གེ་བགྲང་་་
བ་མྲྀཏྟ་དང་། ཕྱི་མོ་བགྲང་བ་ཛཱཏི་ཞེས་པའི་སྡེབ་སྦྱོར་རིགས་་་་་
གཉིས་ཡོད། དེ་ཡང་ཡི་གེ་ལྕི་ཡང་ལས་ཕྱེས་པས་བོད་ཡིག་ལ་གཙོ་
མི་ཆེའོ་ཞེས་གསུངས། བོད་མཁས་པས་གང་དུ་དབྱངས་ཀྱི་ཡི་གེ་་་
• 162 •



བགྲང་བ་ནི་པྲྀཏྟ་སྟེ། ཞུགས་པའམ། སྦྱར་བའམ། འཕེལ་བ་ཞེས་
པའི་དོན། ཕྱི་མོ་བགྲང་བ་ནི་ཛཱ་ཏི་སྟེ། རིགས་སམ། བསྐྱེད་པ་་་
ཞེས་བྱ་སྟེ་རྣམ་པ་གཉིས་ཞེས་གསུངས་ཡོད། རྒྱས་པ་སྡེབ་སྦྱོར་གྱི་
གཞུང་ལས་ཤེས་པར་གྱིས། །
དྲང་དབང་། མཁས་པའི་མངོན་བརྗོད། བྱང་ཕྱོགས་སོ་བདུན་གྱི་་་་་
དབང་བོ་ལྔའི་ནང་གསེས་ཤིག་སྟེ། བདེན་བཞིའི་དམིགས་་་་་
རྣམས་མི་བརྗེད་པའི་དྲན་པ། །
འབེལ་གཏམ། དོན་གཅིག་རྩལ་དུ་བཏོན་ཏེ་བཤད་པ་མིན་པར་་་་་་་
བཤད་བྱའི་རྣམ་གྲངས་སྣ་ཚོགས་པ་ནས་གླེང་བའི་གཏམ།
མཐའ་མ་རིག ཚད་མེད་པའམ་མཐའ་མེད་པའི་དོན།
རྐང་སྟེགས། རྐང་བ་འཇོག་སའི་རྟེན་གནས། །
དྲོང་སྲོང་། ལུས་ངག་ཡིད་གསུམ་གཡོ་སྒྱུ་མེད་པར་དྲང་བོའི་ཕྱོགས་སུ་
འགྲོ་བ་དང་། གླུ་དབྱངས་ངེས་པ་བདུན་གྱི་ཡ་གྱལ། མངོན་་་་་་
བརྗོད་ལ་འོད་ཟེར་ཅན་དང་། ཉི་མ། རྒྱུན་ཤེས། འོད་ཡངས།
ལྷ་མིན་འཇོམས། མཆོད་སྦྱིན་ཅན། གནས་འཇོག་སྟེ་སྐར་མ་སྨེ་
བདུན་ལ་གནས་པའི་དྲང་སྲོང་བདུན་ཡོད་པས་གྲངས་བདུན་་་་
མཚོན། །
ཕང་འགྲོ། སྒྲ་སྙན་ཏེ། གཏོང་སྐབས་ཕང་བར་འཁྱེར་དགོས་སྟབས་་
ཕང་འགྲོ་ཞེས་བཏགས་སོ།།
སྐྱེ་འགྲོ། སེམས་ཅན་སྤྱི།
• 163 •



སྲིད་པ། འཇིག་རྟེན་ཁམས་སམ་འཇིག་རྟེན་འཁོར་བ།
གོ་ཆ། གོ་ལག་ཆའམ་གོ་མཚོན་ཐོགས་པ་དང་གོ་ཁྲབ་དང་། ལྷ་དང་་
སྔགས་ཀྱི་སྲུང་ཐབས་ཤིག
ཆུ་ལྷ། སངས་རྒྱས་ཤིག་གི་མཚན། ནུབ་ཀྱི་ཕྱོགས་སྐྱོང་། མིང་གི་རྣམ་
གྲངས་ལ་མཆོག་སྦྱིན་དང་། ལྕེ་བརྒྱ་བ། ཆུ་སྐྱེས་དབང་བོ། ཆུ་
བདག མཆོག་སེམས། ཐགས་པ་ཅན། ལྷ་མིན་ལྷ་བཅས་སོ།།
སློབ་ཚན་བཅུ་གཉིས་པ། ཕྲ་མོ་
དང་ཆའི་རྒྱན་བཤད་པ།
གདེང་ཚོད། ཡིད་ཆེས་སམ་སྤོབས་པ།
གཏོང་ལེན། ཕར་སྤྲོད་ཚུར་ལེན་བྱེད་པའི་དོན།
འཕྲུལ་མཛངས། རིག་འཕྲུལ་དྲན་སྐྱེན་གྱི་བློན་པོའམ་དཔའ་བོ་དང་་
མཁས་པ་ལ།
སློབ་ཚན་བཅུ་གསུམ་པ། ཉམས་
ལྡན་གྱི་རྒྱན་བཤད་པ།
གཙུག་ལག སྡེ་སྣོད་དམ་གསུང་རབ།
ཆུ་གཏེར། རྒྱ་མཚོ་ཆེན་པོའི་མངོན་བརྗོད། །
ཡོལ་གོ། སྣོད་སྤྱད། དཀར་ཡོལ་སོགས་སྣོད་ཅ་ལག་
• 164 •



འཇིག་རྟེན་གསུམ། ས་བླ་ལྷའི་འཇིག་རྟེན། ས་སྟེང་མིའི་འཇིག་རྟེན།
ས་འོག་ཀླུའི་འཇིག་རྟེན་བཅས་གསུམ་མོ།།
ཆེམ་ཆེམ། འོད་འཚེར་ཚུལ་ཤིག་དང་། གཡོ་འགུལ་བྱེད་སྟངས་ཤིག་
ལ་ཟེར། །
སློབ་ཚན་བཅུ་བཞི་བ། ཀ་རྩོམ་གནོད་སྦྱིན་
ཕོ་བྲང་དཀྲུག་པའི་འཕྲུལ་འཁོར།
ཕྱོགས་རིས། ཤོག་ཁ་དང་ཕྱོགས་འཛིན་ཆགས་སྡང་ལ།
ཅ་ཅོ། ཅ་ལེ་ཅོ་ལེའི་བསྡུས་ཚིག་དང་། མི་མང་ཚོགས་པའི་འུར་སྒྲ།
སྔགས་འཆང༌། གསང་སྔགས་ཉམས་སུ་ལེན་མཁན། སྔགས་པ་ནུས་་
ལྡན་ཞིག་ལ་སྐྱབས་བཅོལ་བ་ཞེས་པ་ལྟ་བུ། །
ཡང་ཏིག སྙིང་བོའི་སྙིང་བོ་དང༌། མཚོ་སྔོན་ཧྭ་ལུང་རྫོང་ན་ཡོད་པའི་
གྲུབ་པའི་གནས་ཆེན་ཞིག་སྟེ། དན་ཏིག་དང་ཁད་ཉེ་བའི་ས་ན་
སློབ་དཔོན་པདྨ་འབྱུང་གནས་དང་རྒྱལ་བ་སྐུ་ཕྲེང་གསུམ་པ་་་་་་
བསོད་ནམས་རྒྱ་མཚོ་མཆོག་ཕེབས་མྱོང་བའི་ས་ཆ་ཞིག་ལ།
ཉ་སྟོང་། ཉ་གང་ཚེས་བཅོ་ལྔ་དང་གནམ་སྟོང་ཚེས་སུམ་ཅུ་གཉིས་ཀའི་
བསྡུས་མིང་།
སྨྱུང་གནས། ཟས་ཉུང་ངུར་བསྟེན་པའི་སྡོམ་པའམ་ཆོ་ག་ཞིག
དགེ་བསྙེན། ལེགས་སྦྱར་སྐད་དུ་ཨུ་པཱས་ཀསྟེ་སོ་ཐར་རིས་བདུན་གྱི་་
• 165 •



ནང་གསེས། བསླབ་པ་གཞི་ལྔ་བསྲུང་བར་ཁས་ལེན་པའི་ཁྱིམ་ན་
གནས་པའི་སྐྱེས་བུ། །
ཧབ་ཐོབ། ཤིན་ཏུ་རྔམས་པའི་ཚུལ་གྱིས་འདོད་པ་ཐོབ་ཐབས་བྱེད་པ།
ཏ་ཐཱ་ག་ཏ། ལེགས་སྦྱར་སྐད་ཀྱི་དེ་བཞིན་གཤེགས་པའི་མིང་།
བསྟན་འཛིན། སངས་རྒྱས་ཀྱི་བསྟན་པ་སྐྱོང་མཁན་སྐྱེས་བུ་རྣམས།
ཐ་སྙད། མིང་ངམ་ཤེས་བརྗོད་འཇུག་གསུམ་གྱི་ཡུལ་དང་། ། རིག་་་་
གནས་སོ་སོའི་ཐུན་མོང་མ་ཡིན་པའི་རྗོད་བྱེད་སྐད་ཆ་ལ་ཟེར།
གྲུབ་ཐོབ། ལམ་རྟོགས་ཁྱད་པར་ཅན་མངོན་དུ་བརྙེས་ཏེ་མཆོག་དང་་
ཐུན་མོང་གི་དངོས་གྲུབ་ཐོབ་པའི་གང་ཟག་ལ་ཟེར།
སྤྲུལ་སྐུ། སྤྲུལ་བའི་སྐུའི་བསྡུས་མིང། སངས་རྒྱས་ཀྱི་སྐུའི་བྱེ་བྲག་ཅིག་
དང་བླ་མ་ཆེ་གྲས་ཀྱི་ཡང་སྲིད་ལ་བཏགས་པའི་མིང་།
ཏ་རིན། ལེགས་སྦྱར་སྐད་ཀྱི་འབྲས་མིང་། །
པ་ཊུ། ལེགས་སྦྱར་སྐད་ཀྱི་མཁས་པའི་མིང་།
ཚུལ་འཆོས། ཕྱི་ཚུལ་གྱི་སྤྱོད་ལམ་འདྲ་ཆགས་པོ་བཟོ་བ་དང་། དགེ་
སློང་གི་ལོག་འཚོ་ལྔའི་ནང་གསེས་ཤིག་
བ་དན། མཆོད་རྫས་ཀྱི་བྱེ་བྲག་དར་ཆ་ཞིག་དང་། ཤིང་གྲུ་སྐྱོད་བྱེད་་
ཀྱི་དར་བོ་ཆེ། །
ཐུགས་བསྐྱེད། གཞན་ཕན་གྱི་སེམས་བསྐྱེད་དེ་བྱང་ཆུབ་མཆོག་ཏུ་་་་
སེམས་བསྐྱེད་པ་དང་། གཞི་རྒྱ་ཆེ་བའི་བྱ་བ་བསྒྲུབ་འདོད་དང་།
སྒྲུབ་ཕོད་པའི་སྙིང་སྟོབས་སྐྱེད་པའི་དོན།
• 166 •



པ་ཏྲ། དཔལ་བེའུ་དང་ཆ་འདྲའི་རི་མོའི་རིགས་ཤིག ཉ་སྐྱོགས་ཀྱི་་་་
དབྱིབས་དང་མཚུངས་པའི་རྒྱ་མཚོ་ལས་བྱུང་བའི་འབུ་ཞིག་ལ།
གནག་སྐྱོང་། གནག་ཕྱུགས་སྐྱོང་མཁན་དང་འབྲོག་པའི་མིང་།
ཛ་ཡ། ལེགས་སྦྱར་སྐད་ཀྱི་རྒྱལ་བ་སྟེ་སངས་རྒྱས་ཀྱི་མཚན།
གོ་རྟོགས། གོ་དོན་རྟོགས་པའམ། ངེས་ཤེས་ཀྱི་རྟོགས་པའི་ཆུ་ཚད།
བརྔན་པ། བསླུ་བའི་ཆེད་དུ་སྤྲོད་པ་དང་རྒྱུ་དངོས།
གྲུབ་མཐའ། ཕྱི་ནང་གི་ཆོས་ལུགས་སོ་སོའི་ལྟ་བ་འཛིན་ཚུལ་ཏེ་རང་གི་
བློ་ངོར་གཞི་ལམ་འབྲས་བུ་གསུམ་སོགས་གཞུང་དང་། རིགས་་་
པས་བསྒྲུབས་ནས་གྲུབ་པར་ཐག་བཅད་པའི་ལྟ་ཚུལ་ལམ།
གཞུང་ལུགས། །
རྟིང་མ། རྗེས་མའམ་ཕྱི་མ་དང་མཐའ་མ་ལ་ཟེར།
ས་བཅུ། བྱང་ཆུབ་སེམས་དཔའི་ས་བཅུ་སྟེ། དང་བོ་རབ་ཏུ་དགའ་བ་
དང་། གཉིས་པ་དྲི་མ་མེད་པ། གསུམ་པ་འོད་བྱེད་པ། བཞི་བ་
འོད་འཕྲོ་བ། ལྔ་བ་སྦྱང་དཀའ་བ། དྲུག་པ་མངོན་དུ་གྱུར་པ།
བདུན་པ་རིང་དུ་སོང་བ། བརྒྱད་པ་མི་གཡོ་བ། དགུ་བ་ལེགས་
པའི་བློ་གྲོས། བཅུ་བ་ཆོས་ཀྱི་སྤྲིན་རྣམས་སོ།།
ལམ་ལྔ། ཚོགས་ལམ་དང༌། སྦྱོར་ལམ། མཐོང་ལམ། སྒོམ་ལམ། མི་
སློབ་པའི་ལམ་སྟེ་ལྔ་ལ་ཟེར།
ཨ་ཅང་། བཤད་མི་དགོས་ཞེས་པའམ། ལོས་བདེན་ཟེར་བའི་དོན།
• 167 •



སློབ་ཚན་བཅོ་ལྔ་བ། རྐང་ལམ་ཕྲ་མོ།
དྲན་འཛིན། ངེས་ཤེས་བརྟན་པའི་ཕྱིར་དུ་བརྡ་སྐུལ་གཏོང་ཐབས་ཤིག་
གམ་དྲན་པའམ་མི་བརྗེད་པར་བྱེད་པ། །
རྩོལ་བ། བརྩོན་པའམ་འབད་པ་དང་བརྩོན་འགྲུས།
ཐོས་འཛིན། རྣ་བའི་མངོན་བརྗོད། །
སོས་དུས། དཔྱིད་ཀའི་མངོན་བརྗོད།
འཁང་ར། ཁྲོས་པའི་གཏམ་དང་། མ་འདོད་པའི་རྣམ་འགྱུར་སྟོན་པ།
རུས་ཆེན་བཅོ་བརྒྱད། ཅོག ཅོག་རྩེ། ཅོག་རོ། འབྲོམ། ཁྱུང་བོ།
ཟླ་བ། འབྲིང་། ལྷ་ལུང་། ལྷ་རྩེ། གྲང་། དགེས་པ། ཁུ་ན། ཉ།
ཚེ་སྤོང་། འུ་ནག སྙི། ཕོ་གོ ཐག་བཟང་བཅས་སོ།།
བོད་རུས་ཆེན་བཞི། རྩ་བའི་རུས་ཆེན་བཞི་སྟེ། སྤོས་ཆུ་ལྡོང་། སེ་་
ཁྱུང་དཔྲ། ཨ་ལྕགས་འབྲུ། དམུ་ཚ་དགའ་བཅས་ལ་ཟེར། །
ཐུ་བོ། ངན་པའི་དོན། །
གཡེར་བ། མཆོར་སྒེག་ཆེ་བ་དང་། སྣོད་ཀྱི་ཁ་ཕྱིར་གྱེས་པ་དང་ནམ་
མཁའ་གཡེར་བ།།
འཕོངས། (བྱ་བྱེད་ཐ་དད་པའི་བྱ་ཚིག）འཕེན་པའི་སྐུལ་ཚིག
དམོད་པ། ཁ་ངན་སྒྲོག་པ་དང་། སྨོད་པ་བྱེད་པའི་དོན། སྨོན་ལམ་་
ངན་པ་འདེབས་པ་དང་། བདེན་པ་བདར་བའི་དོན། །
ཟློ་བ། (བྱ་བྱེད་ཐ་དད་པའི་བྱ་ཚིག)བཤད་པ་དང་ཡང་ཡང་འདོན་་་་་
་ • 1.68 •



པའི་དོན།
ནོངས་འགྱོད། འགྱོད་པ་སྐྱེས་པའི་དོན། །
འདེགས་འཇོག གོམས་པའི་འགྲོས་ལ་ཟེར། །
མོད་པ། མོད་པོ་དང་འདྲ་སྟེ། ཟས་གོས་མཐུན་རྐྱེན་མང་བའི་དོན་
ཡིན། འབེལ་བོའང་ཟེར། །
མཁྲེགས་པ། གྱོང་བོ་དང་། སྲ་བའམ་མི་ཞིག་པའི་དོན།
སློབ་ཚན་བཅུ་དྲུག་པ། སྒྲ་རྒྱན་ལས་ཟུང་
ལྡན་གྱི་རྣམ་གཞག་བཤད་པ།
དཱ་རི་ད། སྤྲང་བོའི་མིང་།
སོ་ཅན། གླང་བོ་ཆེའི་མངོན་བརྗོད།།
མར་གད། རིན་པོ་ཆེ་ལྗང་གུ་ཞིག མིང་གི་རྣམ་གྲངས་ལ་ཁྱུང་སྐྱེས་་་
དང༌། མཁའ་ལྡིང་གཤོག་པ། རྡོའི་སྙིང་བོ། ནོར་བུ་ལྗང་གུ་་་་་
བཅས་སོ།།
སློབ་ཚན་བཅུ་བདུན་པ། སྐྱོན་སེལ་བཤད་པ།
ཟླ་བའི་མ་མ། ཕྱིའི་རྒྱ་མཚོའི་མངོན་བརྗོད།
ལང་ལིང་། ལང་ངེ་ལིང་ངེའི་བསྡུས་ཚིག་
སྲེད་ལྡན། སྲེད་པའམ་འདོད་སྲེད་ལྡན་པ།
• 169 •



བསྙད་པ། (བྱ་བྱེད་ཐ་དད་པའི་བྱ་ཚིག》འཆད་པའི་དོན་དུ་གོ་བའི་་་་
སྟོད་པའི་འདས་པ་དང་མ་འོངས་པ། རྨི་ལམ་སྙོད་པ། །
རྟ་ལྗང་ཅན། ཉི་མ་དང་། བརྒྱ་བྱིན་གྱི་མངོན་བརྗོད། ་
འདོད་ཡོན། འདོད་པའི་ཡོན་ཏན་གྱི་བསྡུས་ཚིག འདོད་པའི་ཡོན་
ཏན་ལ་གཟུགས་དང་། སྒྲ། དྲི། རོ། རེག་བྱ་སྟེ་ལྔ་ཡོད་པས་་་
གྲངས་ལྔ་མཚོན།
སྒྱུ་རྩལ། ལུས་ངག་གི་རྩལ།
གཏན་ཚིགས། དོན་གཏན་ལ་འབེབས་བྱེད་ཀྱི་ཚིག་ཕྲེང་གི་ཚིགས་་་་
སམ་དུམ་བུ་སྟེ། སྒྲུབ་བྱེད་དང་། རྒྱུ་མཚན་ནོ།། གཞུང་ནང་་་་་
བཀོད་པའི་བཀའ་ཤོག་གི་ཡི་གེ་ཁུངས་བཙན་པ་ལ་ཟེར།
བྱིང་བ། (བྱ་བྱེད་ཐ་མི་དད་པའི་བྱ་ཚིག》འབྱིང་བའི་འདས་པ་སྟེ་ནུབ་
པའམ་འཐིམས་པའི་དོན། མི་མངོན་པར་བྱས་པ་དང་ངོ་བོ་དགེ་
མི་དགེ་ལུང་མ་བསྟན་གང་རུང་ལ་དམིགས་ནས་རྣམ་པ་གསལ་་་
ལེར་མེད་པའི་ཤེས་པ་ཞིག་ལ་ཟེར། །
ག་བུར། ལེགས་སྦྱར་སྐད་དུ་ལུས་རྒྱས་སམ་རབ་བསིལ་ཏེ་རྩི་སྨན་གྱི་་་
རིགས་ཤིག རོ་བསྐ་ལ་ཚ། ཞུ་རྗེས་ཤིན་ཏུ་བསིལ། ནུས་པས་་
རྒྱས་ཚད་གསོད། སྙིང་ཚད་སེལ།།
ལྷུག་ཕྲན། ཤིང་གི་ཡལ་ག་ཕྲ་མོ། །
སྣོད་བཅུད། ཕྱི་སྣོད་ཀྱི་འཇིག་རྟེན་དང་ནང་བཅུད་ཀྱི་སེམས་ཅན་གྱི་
མིང་། སྣོད་སྤྱད་དང་དེའི་ནང་དུ་ལྡོག་རྒྱུའི་དངོས་རིགས་ལ།
• 170 •



སྟོན་ཟླ་ཐ་ཆུང་། ཧོར་ཟླ་དགུ་བའི་མིང༌།
མཚོ་ལས་སྐྱེས། མེ་ཏོག་པད་མ་དང་ཟླ་བའི་མིང་གི་མངོན་བརྗོད།
སྲེད་མེད་བུ། ཁྱབ་འཇུག་གི་མངོན་བརྗོད།
སློབ་ཚན་བཅོ་བརྒྱད་པ། འཕོ་འགྱུར།
རྟ་ཡན་སྲབ་མེད། རྟ་ཁ་འཐེན་བྱེད་ཀྱི་སྲབ་མདའ་མེད་པར་གང་་་་་་
འདོད་དུ་བཏང་བའི་རྟ།
ཧྲེ་ཡོན། རྒྱ་སྐད་ཡིན་ཏེ། ངལ་རྩོལ་མང་ཚོགས་ལ།
རྒྱ་ཡན། ལྷོད་ཡེངས་ཀྱི་དོན།
ཁེ་ཕན། ཁེ་བཟང་དང་ཕན་སླེབས།
འཆམ་འཆམ། དམིགས་པ་ངེས་ཅན་མེད་པར་གང་བརྗོད་དུ་ཕར་་་་
འགྲོ་ཚུར་འགྲོ་བྱེད་པའི་དོན།
རྩེད་མཚར། རྩེད་མོ་དང་མཚར་གཏམ་བརྗོད་པ།
ག་ཞ། འཕྱ་ལད་ཀྱི་གད་མོ།
རྐང་འཛིན། ལས་འགན་གཙོ་བོ་འཁུར་མཁན་ནམ་སྒྲུབ་མཁན་ལ། །
ཞུམ་ཞུམ། ཞི་མིས་བྱིའུ་དང་། ཙི་ཙི་འཛིན་པར་འགྲོ་ཚུལ། འཇིགས་་་
སྐྲག་སྐྱེས་པའི་ཚུལ།
རངས་པོ། ཧྲིལ་བོ་དང་ཚང་མའམ་གང་བོ་ཞེས་པའི་དོན།
ཀྲོང་ངེར། དྲང་མོར་ཏེ། སྲོང་བོར་ལངས་ཚུལ།
• 171 •



དེབ་དྲུག་པ།
སློབ་ཚན་དང་བོ། མེས་རྒྱལ་ལ་བསྔགས་པ།
བསྔགས་པ། (བྱ་བྱེད་ཐ་དད་པའི་བྱ་ཚིག)བསྟོད་པའམ་ཡོན་ཏན་་་་
བརྗོད་པ། །
ས་གསུམ། ས་སྟེང་། ས་འོག་དང་ས་བླ་སྟེ་མི་དང་དུད་འགྲོ། ལྷ་་་་
སོགས་གནས་པའི་ཡུལ་གྱི་མིང་། །
ཐ་གྲུ། རྒྱ་ཁྱོན་གྱི་མིང་སྟེ། མངའ་ཁོངས་ཀྱི་ཐ་གྲུ་ཡངས་པ་ཞེས་པ་ལྟ་
བུ་ལ།
དབྱར་སྐྱེས། འབྲུག་སྒྲའི་མིང་སྟེ། དུས་བཞི་ལས་དབྱར་ཁའི་དུས་སུ་
འབྱུང་བ་ཡིན་པས་སོ།།
ལྷ་ལམ། ནམ་མཁའི་མིང་སྟེ། ལྷ་རྣམས་གནས་པའམ་རྒྱུ་བ་སྟེ་བགྲོད་
པའི་གནས་ཡིན་པས་དེ་ལྟར་བརྗོད།
སྐབས་གསུམ་པ། ལྷ་རྣམས་གནས་སའི་ཡུལ་གྱི་མིང་།
རྭ་ཡིག་གཉིས་པ། སྦྲང་མའམ་བུང་བའི་མིང་། །
འཕོས། (བྱ་བྱེད་ཐ་མི་དད་པའི་བྱ་ཚིག)འཕོ་ཡི་འདས་པ་སྟེ། འཁྱུར་
བ་དང་འགྲོ་བ་སྟེ། སྐར་ཚོགས་ས་ལ་འཕོས་འདྲའི་རྟ་ནོར་ལུག་་
• 172 •



གསུམ་ཞེས་པ་ལྟ་བུ།
དབེན། མེད་པའམ་ཉུང་བའི་དོན་ཏེ། ཤིང་གིས་དབེན་པའི་བྲན་་་་་་
ལྗོངས་ལྟ་བུ།
སུམ་རྩེན། ལྷ་ཡུལ་གྱི་མིང་སྟེ། ལྷ་རྣམས་ཀྱི་གཙོ་བོ་ཚངས་པ་དང་་་་
དབང་ཕྱུག་ཁྱབ་འཇུག་གསུམ་རྩེ་བའི་གནས་ཡིན་པས་དེ་ལྟར་་་་་
བཏགས། །
སྲིད་སྐྱོང་། ས་གནས་ཀྱི་སྲིད་དབང་འཛིན་མཁན་གཙོ་བོའི་མིང་།
མི་ཡི་དབང་བོ། རྒྱལ་བོའི་མིང་།
ཉིན་བྱེད། ཉི་མའི་མིང་། །
སྙེམས་པ། (བྱ་བྱེད་ཐ་མི་དད་པའི་བྱ་ཚིག)ང་རྒྱལ་ལམ་དྲེགས་པ་སྟེ།
ཡོན་ཏན་མེད་ཀྱང་ཡོད་པར་བསྙེམས་པ། སྙེམས་པས་གཞན་་་་་
ནོར་ཁྱེར་བ།
འཛིན་མ། ས་གཞིའི་མིང་།
གནོད་སྦྱིན། ལྷའི་བང་མཛོད་ལ་བདག་གཉེར་བྱེད་མཁན་དང་རྣམ་་་
སྲས་གཉིས་ལ་འཇུག
འོན་ཏང་། འོན་ཏེ་དང་འདྲ།
ཉམས་ཉེས། ཉམ་ཉེས་དང་འདྲ་སྟེ། བྱུས་ཉེས་སམ་ཕམ་གྱོང་།
གཞན་ལ་ཉམ་ཉེས་བཏང་སྟེ་རང་གི་ཁེ་ཕན་སྒྲུབ་པ།
ཡོངས་འདུ་ལྗོན་ཤིང་། གྲོང་ཁྱེར་ལྟ་ན་སྡུག་དེའི་ཕྱི་རོལ་གྱི་བྱང་ཤར་
མཚམས་ན་ཡོད་པའི་དཔག་བསམ་གྱི་ཤིང་།
• 173 •



ཆུ་ཤེལ། ཟླ་བའི་མིང་།
གཞལ། (བྱ་བྱེད་ཐ་དད་པའི་བྱ་ཚིག)འཇལ་གྱི་མ་འོངས་པ་སྟེ། ཚད་
དཔོག་པ་དང་། དཔྱོད་པ་དང་རྟོག་པ་དང་། ལན་སློག་པ།
འཇིག་རྟེན་ན་ཡོད་པ་ཐམས་ཅད་གཞལ་བྱ་ཡིན་ལྟ་བུ།
བསླད། (བྱ་བྱེད་ཐ་དད་པའི་བྱ་ཚིག་མ་འོངས་པ་དང་འདས་པ)
དངོས་རྫས་བཟང་བོར་ངན་པ་བསྲེས་པའི་དོན་ཏེ། ལྷད་འཇུག་
པ་དང་སྐྱོན་སྲེ་བ། དངུལ་ལ་ཞ་ཉེས་བསླད་ན་རིན་ཐང་ཆུང་་་
ཟེར་བ་ལྟ་བུ། །
མ་དྲོས་མཚོ། ལྷ་སའི་སྤུ་ཧྲེངས་རྫོང་ན་ཡོད་པའི་མཚོ་མ་ཕམ་ལ་གོ།
སྒྲ་གཅན། ལེགས་སྦྱར་སྐད་དུ་གཟའི་གཙོ་བོ་སྟོང་བའི་ལུས་ཅན་ཞིག
ཆུ་སྐྱེས། མེ་ཏོག་པདྨའི་མིང་།
ཏམ་བུ་ར། ལེགས་སྦྱར་གྱི་སྐད་དེ། བོད་སྐད་དུ་པི་ཝང་གི་མིང་།
གཞན་གསོས། བྱ་ཁུ་བྱུག་གི་མིང་།
ཐོས་འཛིན། རྣ་བའི་མིང་། །
རིགས་ལྡན་ཚལ། བྱང་ཕྱོགས་ཤམ་བྷ་ལའི་མིང་།།
ཀུན་གསལ། ཉི་མ་དང་ནམ་མཁའ། མེ་ལོང་བཅས་ཀྱི་མིང་ཡིན་ལ།
འདིར་ནམ་མཁའ་ལ་གོ་དགོས། །
ངོམས། (བྱ་བྱེད་ཐ་མི་དད་པའི་བྱ་ཚིག) ཡིད་ཚིམ་པའི་དོན་ཏེ།
ལྟོགས་པ་ཟས་ཀྱིས་ངོམས་ལྟ་བུ།
མིག་སྟོང་། ལྷ་བརྒྱ་བྱིན་གྱི་མིང་གཞན།
• 174 •



ལྷུན་པོ། རི་བོ་ཆེན་པོའི་མིང་སྟེ། རི་རྒྱལ་ལྷུན་པོ་ལྟ་བུ།
ས་སྐྱོང་། རྒྱལ་བོའི་མིང་།
སློབ་ཚན་གསུམ་པ། གངས་ལྗོངས་ཀྱི་གཏམ་རྒྱུད།
གདོད་མ། ཐོག་མའམ་དང་ཐོག་གི་དོན།
བཏུམས། (བྱ་བྱེད་ཐ་དད་པའི་བྱ་ཚིག)བཏུམ་གྱི་འདས་པ་སྟེ། ཐུམ་
གྱིས་དཔེ་ཆ་བཏུམས་ནས་ཉར་ཚགས་བྱས་པ་ལྟ་བུ།
བསྒྲུབས། (བྱ་བྱེད་ཐ་དད་པའི་བྱ་ཚིག)སྣུབ་ཀྱི་འདས་པ་སྟེ། ནུབ་་་་
པར་བྱེད་པའམ་མེད་པར་བཏང་བ། ཞིང་བྲན་ལམ་ལུགས་ཀྱི་་་
སྲོལ་ངན་བསྣུབས་ལྟ་བུ། །
གདུངས། (བྱ་བྱེད་ཐ་མི་དད་པའི་བྱ་ཚིག）གདུང་གི་འདས་པ་སྟེ། མྱ་
ངན་དང་ཚ་བས་མནར་བ་དང་གཟིར་བ། འདུན་པ་དྲག་པོ་སྐྱེས་
པ། གྲང་ངར་གྱིས་གདུངས་ལྟ་བུ། །
ཀེང་རུས། ཤ་མེད་པའི་རུས་ཁོག་ཆ་ཚང་།
སྟོང་ཉིད། སྟོང་བ་ཉིད་ཀྱི་བསྡུས་མིང་སྟེ། རང་བཞིན་མེད་པའི་་་་་
གནས་ལུགས་སམ་དེ་ཁོ་ན་ཉིད།
སྲིན་བྱ། མཚན་མོར་འཕུར་སྐྱོད་བྱེད་པའི་བྱ་ཞིག་གི་མིང་སྟེ། སྤྱིར་་་་་
བཏང་འུག་པ་ལ་ངོས་འཛིན།
བསྡོངས། (བྱ་བྱེད་ཐ་དད་པའི་བྱ་ཚིག)སྡོང་གི་འདས་པ་སྟེ། མཉམ་
• 175 •



དུ་འགྲོགས་པའི་དོན། ངེད་གཉིས་བསྡོངས་ནས་འགྲོ་ལྟ་བུ།
མྱ་ངམ་ཐང་། རྩྭ་ཆུ་སོགས་མེད་པའི་བྱེ་ཐང་ངམ་ཐང་རྒོད།
དུར་ས། མིའི་རོ་འཇུག་སའི་གནས་ལ། །
དུག་ཚལ། གྱོན་ཆས་སོགས་རྙིང་ཧྲུལ་ཚལ་བུ།
འཁར་བ། ལམ་ལ་འགྲོ་སྐབས་ལུས་རྟེན་བྱེད་ཀྱི་དབྱུག་པའི་མིང་སྟེ།
རྒན་པོ་འཁར་བར་བརྟེན་ནས་འགྲོ་ལྟ་བུ།
གདངས། སྐད་ཀྱི་ང་རོའི་མིང་སྟེ། གདངས་སྙན་མོ་ལྟ་བུ། །
བསྡེབས། (བྱ་བྱེད་ཐ་དད་པའི་བྱ་ཚིག)སྡེབ་ཀྱི་འདས་པ་སྟེ།
འགྲོགས་པ་དང་། སྦྱོར་བའམ་བསྒྲིགས་པ། ཚོན་བསྡེབས་ནས་་
མདངས་ཐོན་ལྟ་བུ། །
བསྒྲིབས། (བྱ་བྱེད་ཐ་དད་པའི་བྱ་ཚིག)སྒྲིབ་ཀྱི་འདས་པ་སྟེ།
གཡོགས་པའམ་འགེབས་པ་དང་མི་མཐོང་བར་བྱེད་པ། སྤྲིན་་་་
གྱིས་ཉི་མ་བསྒྲིབས།
བྱི་བ། གནོད་བཞིའི་ནང་གི་སྲོག་ཆགས་ཙི་གུའི་མིང་། །
ཁྲི་གདུགས། ཉི་མའི་མིང་གཞན་ཏེ། ཁྲི་གདུགས་ཉི་མ་འོད་ཆེ་ལྟ་བུ།
གཏམས། (བྱ་བྱེད་ཐ་དད་པའི་བྱ་ཚིག) གཏམ་གྱི་འདས་པ། བརྗོད་་་
པ་དང་འཆད་པ་དང་གླེང་བ། ལས་རོགས་གཏམས་ནས་རྩིགས་
པ་བརྒྱབ། ཡང་ན། ལྟེམས་ཀྱི་མ་འོངས་པར་གཏམས་འབྲི་་་་་
བའང་ཡོད་ཏེ། ཆུ་མཛོད་དུ་ཆུ་གཏམས་གཏམས་ལྟ་བུ། འདིར་
རྗེས་མ་ལ་གོ་དགོས།
• 176 •



འགོམས། (བྱ་བྱེད་ཐ་དད་པའི་བྱ་ཚིག)བགམ་གྱི་སྐུལ་ཚིག རྩམ་པ་་
ལ་སོགས་ཟ་ཕྱེ་སྐམ་པོ་ཁ་ནང་དུ་བླུགས་ཏེ་མིད་པ། རྩམ་པ་་་་
འགོམས་ཤིག་ལྟ་བུ། །
སློབ་ཚན་ལྔ་བ། སྐྱུར་རྩི་དང་འདྲེས་པའི་རྣམ་ཤེས།
སྐྱུར་རྩི། ཟས་རིགས་སྐྱུར་བོར་སྒྱུར་བྱེད་ཀྱི་ཕབ།
རྣམ་ཤེས། སེམས་དང་འདུ་ཤེས། སེམས་ཅན་རྣམས་ཤི་རྗེས་རྣམ་་་་
ཤེས་མི་འཇིག་ཟེར། །
མེས་པོ། ཕའི་ཕའམ་ཕ་མེས་ཡང་མེས་ལ།
མགྲིན་བཟང་། བོང་བུའི་མིང་གི་མངོན་བརྗོད། སྐད་གདངས་ཡག་་
པོ་ལའང་འཇུག འདིར་རྗེས་མ་ལ་འཇུག
བླ་གབ། གྱོན་གོས་ཤིག་གི་མིང་།
འབུར་ཚུགས། མིག་ཆེན་པོས་དྲག་ཏུ་ལྟ་སྟངས་ཏེ། མདུན་ཕྱོགས་ལ་
འབུར་ཚུགས་ཏེ་ཡོང་བ།།
སློབ་ཚན་དྲུག་པ། འཕྲིན་ཡིག་སྤེལ་བའི་རྣམ་
གཞག་དང་དཔེ་གཞི།
འཕྲིན་ཡིག ངག་འཕྲིན་ཡི་གེའི་གཟུགས་སུ་བཀོད་ནས་བརྡ་དོན་གོ་་་
བར་བྱེད་པའི་རྒྱུན་སྤྱོད་ཡིག་རིགས་ཤིག །
• 177•



བར་ལམ། ཉེ་ལམ་དང་རེ་ཞིག་ཅེས་པའི་དོན།
སིལ་བུས། རླུང་ཕྲན། །
འཆི་གུད། ཚེ་ལས་འདས་པ།
ལྷན་རྒྱས། མཉམ་འཛོམས་ཀྱི་དོན།
ངོ་བཅར། ཐུགས་འཕྲད་ཀྱི་དོན།
ཇོ་བོ། ཕུ་བོ་དང་དོན་གཅིག
གློ་གཅོང་། གློ་ནད་ཀྱི་དོན།
འབྱུང་ཆར། རྗེས་སུ་ཞེས་པའི་དོན།
སློབ་ཚན་བརྒྱད་པ། སྔོ་ཚལ་ཚོང་
ཁང་གི་མཐོང་ཐོས།
སློ་མ། སྨྱུག་མ་དང་ལྕུག་མ་སོགས་ཀྱིས་བསླས་པའི་ཟས་སོགས་འཇོག་་
བྱེད་སྣོད།
དྲ་ཕད། སྐུད་པའི་དྲ་བ་ཅན་གྱི་སྣོད།
འཕར་སྣོན། ཇེ་མང་དུ་འཕར་བའི་དོན།
ལྕམ། ཆུང་མའི་ཞེ་ས།
ཁ་ཚ་དགོས་གཏུགས། དོན་གལ་ཆེན་གྱི་དོན།
ཁ་སྐྱེངས། ངོ་ཚ་བའི་དོན།
• 178 •



སློབ་ཚན་དགུ་བ། པགས་བྱིའུ།
ཁྲོལ་ཚགས། འབྲུ་རིགས་འཚགས་བྱེད་ཀྱི་ཡོ་བྱད་ཅིག
མ་བྱན། ཟས་གཡོས་སྦྱོར་བྱེད་མཁན་ཇ་མ་སོགས་ལ།
སྤོམ་ཚོད། མང་ཉུང་སོགས་བློས་དཔགས་ཀྱི་འོལ་ཚོད་བྱས་པའི་དོན།
སློབ་ཚན་བཅུ་གཉིས་པ། གངས་སེང་ཡོད་
མེད་ལ་དཔྱད་པ།
མདོ་དྲན་པ་ཉེར་བཞག འཕགས་པ་དམ་པའི་ཆོས་དྲན་པ་ཉེ་བར་
བཞག་པའི་མདོ་ཞེས་པ་ནི་བཀའ་འགྱུར་དུ་བཞུགས་ཤིང་། བོད་
ཀྱི་ལོ་ཙཱ་བ་དགེ་སློང་ཚུལ་ཁྲིམས་རྒྱལ་མཚན་གྱིས་བསྒྱུར་བའོ།།
གནས་བརྟན་སྤྱན་དྲངས་པ། སློབ་དཔོན་བྷ་ཝ་སྐནྡྷ་སྐྱ་ཞེས་བྱ་བས་
མཛད་ཅིང་། དེར་སངས་རྒྱས་ཀྱི་བསྟན་པ་ཇི་ལྟར་གནས་ཚུལ་་
དང་ཐ་མར་ཇི་ལྟར་ནུབ་ཚུལ་སྟོན་པ་དགྲ་བཅོམ་པ་དགེ་འདུན་་
གྱིས་ལུང་སྟོན་པ་དང༌། ལིའི་ཡུལ་ལུང་བསྟན་པ་ཞེས་བྱ་་་་་་
གཉིས་བཞུགས་སོ།།
སངས་རྒྱས་སྤྱོད་པ། སློབ་དཔོན་རྟ་དབྱངས་ཀྱིས་མཛད་པ་བསྟན་་་
འགྱུར་ཁྲོད་དུ་བཞུགས་ཤིང༌། པཎྜི་ཏ་ས་དབང་བཟང་བོ་དང་་
ལོ་ཙཱ་བ་བློ་གྲོས་རྒྱལ་བོས་བསྒྱུར་བའོ།།
རྒྱ་ཆེར་རོལ་བའི་མདོ། བཀའ་འགྱུར་དུ་བཞུགས་ཤིང༌། རྒྱ་གར་གྱི་
• 179 •



མཁན་པོ་ཛི་ན་མི་ཏྲ་དང་། ལོ་ཙཱ་བ་བནྡེ་ཡེ་ཤེས་སྡེས་བསྒྱུར་་་
ཅིང་སྐད་གསར་བཅད་ཀྱིས་བཅོས་པའི་འཁོར་ལོ་ཐ་མའི་མདོ་་
དཀོན་བརྩེགས་ཀྱི་གླེགས་བམ་ཁ་བའོ།།
བསྲེལ་བྱས་པ། འདིར་འཆང་བའམ་འཛིན་པར་བྱས་པ།
དྲུག་སྡེ། སངས་རྒྱས་ཤཱཀྱ་ཐུབ་པས་བཅས་པར་མཛད་ཡུལ་གྱི་ཉན་་་་་
ཐོས་དགའ་བོ། ཉེ་དགའ་བོ། འགྲོ་མགྱོགས། ནབས་སོ།
འདུན་པ། འཆར་ཀ་སྟེ་དྲུག་གོ།
སཱ་ལ། སྤོས་དཀར་ཤིང་། །
ཏ་མ་ལ། མེ་ཏོག་བ་ཀུ་ལ།
ཨོལ་ཀོ། མ་མཆུའི་འོག་གི་ཤ་རུས་འབུར་ཏོ།
ལྕམ་སྣེ། ཁང་བའི་ལྕམ་ཤིང་གི་རྩེ་མོ།
སེར་སྐྱ། འདིར་རྒྱ་གར་གྱི་གནའ་བོའི་གྲོང་ཁྱེར་ཞིག་གི་མིང་།
སློབ་ཚན་བཅུ་གསུམ་པ།
དབང་བོ་ལྔ་ཡི་རྩོད་གླེང་།
གཟུར་གནས། ཕྱོགས་སུ་མ་ལྷུང་བར་དྲང་བོར་གནས་པ།
མགྱོགས་འགྲོ། རྟ་དང་རླུང་གི་མིང་། འདིར་རྟ་ལ་གོ།
ཤེས་ལྡན། བློ་ལྡན་ནམ་མཁས་པ། མི་དང་སེམས་ཅན་སྤྱི་བཅས་ལ་་་
འཇུག་མོད། འདིར་མི་བློ་ལྡན་ནམ་མཁས་པར་འཇུག །
མཐོ་རིས། མཐོན་པོའི་ཕྱོགས་སམ་རིགས་ཏེ་ལྷ་དང་མི། འདིར་་་་་
• 180 ，



མཐོན་པོའི་ཕྱོགས་ཏེ་ལྷ་ཡུལ་ལ་གོ།
མེ་ན་ཀཱ། ལྷའི་བུ་མོའམ་ལྷའི་གར་མཁན་མ།།
སྐྱུ་རུ་ར། ཤིང་སྨན་གྱི་རིགས་ཤིག་སྟེ། རོ་སྐྱུར་ལ་མངར་ཁ་བསྐ་བ།
ཞུ་རྗེས་བསིལ། ནུས་པས་མཁྲིས་དང་ཁྲག་ནད་སེལ། མིག་་་་
ནད་དང་བཅུད་ལེན་ཕན་པའི་སྨན་ཞིག
ཏིག་ཏ། རོ་ཁ་བའི་སྨན་རྩྭ་ཞིག་གི་མིང་། སྔོ་སྨན་ཞུ་རྗེས་བསིལ།
ནུས་པས་ཁྲག་དང་མཁྲིས་པའི་ཚ་བ་དང་། མཆིན་ཚད་སོགས་་
ལ་ཕན།
ཨ་རུ་ར། རོ་བསྐ་བའི་ཤིང་སྨན་ཞིག
དབང་བོ་ལྔ། མིག་དབང་། རྣ་དབང་དང་། སྣ་དབང་། ལྕེ་དབང་།
ལུས་དབང་བཅས་ལྔའོ།།
རོ་དྲུག མངར་བ་དང་སྐྱུར་བ། ཁ་བ་དང་བསྐ་བ། ཚ་བ་དང་ལན་ཚྭ་
བ་སྟེ་དྲུག་གོ།
སློབ་ཚན་བཅུ་བཞི་བ། སྐྱེད་ཚལ་གྱི་བསྔགས་པ་
སོགས་སྙན་ཚིག་བདམས་བཏུས་ཁག་བཞི།
དཔྱ་ཁྲལ། རྩིས་གཞི་གཏན་ལ་ཕབ་པའི་ཁྲལ།
གཡབ་མོ་གཡོབ། ལག་པ་གཡུག་གཡུག་བྱེད་པའི་དོན།
སྡོམ། སྙིང་བོའི་དོན།
• 181 •



ཟོང་། ཚོང་རྫས་དང་རྒྱུ་ནོར་གྱི་དོན།
ས་བུག ས་ཡི་ཁུང་བུའམ་བུ་ག
བསོད་སྙོམས། སྦྱིན་བྱའི་ཟས་ནོར།
ཡུད་ཡུད། བསྟོད་བསྔགས་བྱེད་པ།
སྟོབ་པ། (བྱ་བྱེད་ཐ་དད་པའི་བྱ་ཚིག）འབུལ་བའམ་སྟེར་བ་སྟེ། སྐུ་་་
མགྲོན་རྣམས་ལ་གསོལ་ཚིགས་དང་ཕེབས་ལྗོངས་སྟོབ་པ་ལྟ་བུ། །
ཐེག་ཆེན། བྱང་ཆུབ་སེམས་དཔའི་ཐེག་པ་སྟེ། ཐེག་དམན་ཉན་རང་
ལས་ཆེན་པོ་བདུན་གྱིས་འཕགས་པས་ཐེག་པ་ཆེན་པོ་ཞེས་བྱའོ།།
དྲོང་སྲོང་བ་ཡ་བེ། རླུང་ལྷ་དྲང་སྲོང་གི་མིང་།
ཀུ་མུད་གཉེན། ཟླ་བའི་མིང་གི་མངོན་བརྗོད།
པདྨའི་གཉེན། ཉི་མའི་མིང་གི་མངོན་བརྗོད།
ཆུ་འཛིན། སྤྲིན་གྱི་མིང་གི་མངོན་བརྗོད།
འཐོར་བྱེད། རླུང་གི་མིང་།
ཀུན་གསལ། ཉི་མ་དང་ནམ་མཁའ། མེ་ལོང་བཅས་ཀྱི་མིང་གི་མངོན་
བརྗོད། །
སྔོ་བསངས་མ། ནམ་མཁའི་མིང་གི་མངོན་བརྗོད།
ཚད་སྐྱོབ། ཚད་པ་སྐྱོབ་བྱེད་ཉི་གདུགས་བསིལ་ཡབ་སོགས་ཀྱི་མིང་།
གཟུགས་འཛིན། མིག་གི་མངོན་བརྗོད།
སྒྲ་འཛིན། རྣ་བའི་མིང་གི་མངོན་བརྗོད།
དྲི་འཛིན། སྣའི་མིང་གི་མངོན་བརྗོད།
• 182 •



རོ་འཛིན། ལྕེའི་མིང་གི་མངོན་བརྗོད།
རེག་འཛིན། ལུས་ཀྱི་མིང་།
དགོན་པ། གྲོང་ནས་རྒྱང་གྲགས་གཅིག་གིས་ཆོད་པའི་དབེན་གནས།
མཁའ་གླང་། སྤྲིན་གྱི་མིང་།
ཕར་ཕྱིན་དྲུག སྦྱིན་པ་དང་ཚུལ་ཁྲིམས། བཟོད་པ་དང་བརྩོན་འགྲུས།
བསམ་གཏན་དང་ཤེས་རབ་བཅས་ཡིན།
སློབ་ཚན་བཅོ་ལྔ་བ་དང་བཅུ་དྲུག་པ།
གཞོན་ནུ་ཟླ་མེད་ཀྱི་གཏམ་རྒྱུད།
གདོལ་སྤྱོད་མཁན། གདོལ་བ་ནི་སྔར་རྒྱ་གར་གྱི་སྤྱི་ཚོགས་ནང་རིགས་
དམན་པའི་གྲས་ཤིག་ཡིན་པ་དང་། གདོལ་སྤྱོད་མཁན་ནི་རིགས་
དམན་ལ་སྤྱོད་མཁན་ཏེ་མི་བསྲུན་རྩུབ་པོའི་སྤྱོད་པ་ཅན་ཞེས་པ་་
ལྟ་བུའོ།།
དུཁ། སྡུག་བསྔལ།
གནམ་རུ། གཞུའི་མིང་།
མེལ་ཚེ་བ། མཚན་དུས་ཀྱི་བྱ་ར་མཁན་ནམ་རྟོག་ཞིབ་པ།
ཨ་འཐས། ཨུ་ཚུགས་ཏེ་སྲ་འཐས་ཀྱི་རང་བཞིན་དུ་འཛིན་པའམ་་་་་་
བདེན་པར་ཞེན་པ། ལག་རྩལ་ཨ་འཐས་ཀྱིས་བསླབ་པ། རང་་་་
ལུགས་ཨ་འཐས་ཨུ་ཚུགས་ཀྱིས་དམ་པོར་འཛིན་པ་ཞེས་པ་ལྟ་་་
• 183 •



བུའོ།།
དཀྱེལ་ཆེ། བློ་རྒྱ་ཆེན་པོའམ་བློ་ཁོག་ཡངས་པོ། མི་དཀྱིལ་བོ་ཆེ་ལྟ་བུ།
མདུན་ན་འདོན། བློན་པོ་སྟེ་རྒྱལ་བོའི་མདུན་དུ་གྲོས་འདོན་མཁན།
སྐྱུངས། (བྱ་བྱེད་ཐ་དད་པའི་བྱ་ཚིག》དོར་བ་དང་སྤོང་བའི་དོན། ང་
རྒྱལ་གྱི་ཁེངས་པ་སྐྱུང་བ་ཞེས་པ་ལྟ་བུ།
སྨྲ་མཆུ་མང་། སྐད་ཆ་མང་བའི་དོན།
ཆོམ་རྐུན། རྐུན་མ་དང་ཇག་པ་སྟེ། ཆོམ་རྐུན་གྱི་ཉེན་དོགས་ལྟ་བུ།
གྱ་ཚོམ། མ་བརྟག་པའི་དོན་ཏེ། ཁ་ནས་གང་བྱུང་གྱ་ཚོམ་དུ་སྨྲ་བ།
བཤེས་གཉེན་གྱ་ཚོམ་དུ་བསྟེན་ན་འདུན་མ་ཉེས། གྱ་ཚོམ་དུ་ཁ་
ཚོན་མ་གཅོད་ཅེས་ལྟ་བུའོ།།
བསྡིགས་པ། (བྱ་བྱེད་ཐ་དད་པའི་བྱ་ཚིག)འཇིགས་སྣང་སྐུལ་བའམ་་
ཚིག་རྩུབ་ཀྱིས་གཤེ་བ། །
རྟབ་རྟབ་པོ། མྱུར་བའི་བྲེལ་ཟིང་ཚབ་ཚུབ་པོ།
གདོང་ལྔའི་དབང་བོ། སེང་གེའི་མིང་།
ཁ་པོ་དོན་མཐུན། འུར་གཤོབ་དང་དོན་དངོས་མཐུན་པ།
ཅི་བྱ་གཏོལ་མེད། ག་བྱེད་འདི་བྱེད་མེད་པའམ་ཐབས་མེད་པའི་དོན།
184 •



མཐོ་འབྲིང་སློབ་དེབ་ལས་བྱུང་བའི་རྩོམ་
པ་པོའི་ལོ་རྒྱུས་མདོར་བསྡུས།
གཅེས་སུ་འོས་པའི་ཀྲུང་གོ། རྩོམ་འདི་ནི་སྔོན་གཤེགས་དཔའ་བོ་་་་
ཧྥང་ཀྲེ་མིན་གྱིས་བརྩམས་པ་ཡིན། ཁོང་ནི་སྤྱི་ལོ1900ལོར་ཅང་
ཤི་ཞིང་ཆེན་ཁོངས་དབྱིའི་ཡང་རྫོང་གི་ཞིང་བའི་ཁྱིམ་ཚང་ཞིག་ཏུ་
འཁྲུངས། ཆུང་དུས་ནས་སློབ་ལ་བརྩོན་ཞིང་། ལོ་བརྒྱད་ལ་སོན་
སྐབས་ཁྱིམ་ཚང་དབུལ་ཞིང་ཉམས་པར་གྱུར་པས་ལས་ཞོར་དུ་་་་
སློབ་གཉེར་བྱེད་པའི་སྐལ་བ་ལས་མ་རྙེད། སྤྱི་ལོ1923ལོར་གྲོང་
ཁྱེར་ཧྲང་ཧའེ་རུ་ཕེབས་ནས་ཀྲུང་གོའི་སྤྱི་ཚོགས་རིང་ལུགས་ཀྱི་་
གཞོན་ནུ་སྡེ་ཚོགས་ནང་ཞུགས། སྤྱི་ལོ1926ལར་བྱང་འདུལ་་་་་
དམག་གིས་ཅང་ཞི་ལ་བཙན་འཛུལ་བྱེད་སྐབས་ཁོང་གིས་ཞིང་་་་་
བའི་ལས་འགུལ་གྱི་འགོ་ཁྲིད་མཛད་དེ་དྲག་ཆས་འོས་ལངས་བྱས་
ནས་ཀན་ཤར་བྱང་གི་གསར་བརྗེའི་གནས་གཞི་དང་། དམར་་་་
དམག་གསར་འཛུགས་གནང་། ཤར་བྱང་བཟོ་ཞིང་དམངས་་་་
གཙོའི་སྲིད་གཞུང་བཙུགས་ཤིང་ཁོང་ཉིད་དེའི་ཀྲུའུ་ཞིར་བདམས་
ཐོན་བྱུང་། ཁོང་གི་བརྩམས་ཆོས་《དབུལ་ཕོངས་》དང་《ངས་་་
གསར་བརྗེའི་འཐབ་རྩོད་བྱས་ཚུན་གྱི་གནས་ཚུལ་རགས་བཀོད།》
• 185 •



《བཙོན་ཁང་ནང་གི་དོན་དངོས་བཀོད་པ་》སོགས་བརྩམས། སྤྱི་
ལོ1939ལོའི་ཟླ2པའི་ཚེས6ཉིན་གྱི་ཞོགས་པར་ནན་ཁྲང་དུ་་་་་་
བཀྲོངས། །
སྙིང་གཏམ་སྨན་གྱི་མྱུ་གུ། འདིའི་རྩོམ་པ་པོ་དོར་ཞི་བློ་བཟང་ཆོས་་་
འཕེལ་ལམ། ཀུན་བཤད་ཀྱི་མིང་གཞན་གདོང་དྲུག་སྙེམས་པའི་
བློ་ལྡན་ནི1935ལོར་དཔའ་རིས་སུ་འཁྲུངས། དགུང་ལོ་བཅུ་་་་་
གཉིས་སྟེང་དཔའ་རིས་མཆོད་རྟེན་ཐང་གི་བཤད་གྲྭར་ཞུགས་་་་
ནས་བསྡུས་ཚད་རྒྱན་འཇུག་སོགས་མཚན་ཉིད་དང་། སྒྲ་སྙན་་་
རྩིས་སོགས་ཐུན་མོང་རིག་གནས་ལ་གསན་སྦྱོང་ལེགས་པར་མཛད།
དགུང་ལོ18ཀྱི་ཐོག་ཕར་ཕྱིན་འཛིན་གྲྭ་ལས་ཐོན་ནས་སྲིད་གཞུང་
གི་བཀའ་ལྟར་བོད་ཡིག་དགེ་རྒན་མཛད། རྒྱ་ཡིག་སློབ་པའི་གོ་
སྐབས་རྙེད། ཕྱིས་སུ་བླ་བྲང་བཀྲ་ཤིས་འཁྱིལ་དུ་ཕེབས་ནས།
པཎ་ཆེན་སྐུ་ཕྲེང་བཅུ་བའི་ཡོངས་འཛིན་བསང་ཁོག་འཇིགས་་་་
མེད་ཚང་དང་། ལྷ་མོ་ཚུལ་ཁྲིམས་ཚང་སོགས་དགེ་བཤེས་མང་་
བོའི་མདུན་ནས་ཆོས་དང་རིག་གན ས་ག ཉིས་ཆར་སྦྱངས།
1983ལོ་ནས་བཟུང་ནུབ་བྱང་མི་རིགས་སློབ་གླིང་དུ་ཕྱག་ལས་་་་་
གནང་ཞིང་སྔ་ཕྱིར་དགེ་རྒན་ཆེན་མོ་གཞོན་པ་དང་དགེ་རྒན་ཆེན་
མོའི་ལས་མིང་ཐོབ། སློབ་ཁྲིད་ཀྱི་ཞོར་དུ་ཁོང་གིས་སྙན་ངག་་་་
དང་ལོ་རྒྱུས། རིག་གནས། ཆོས་ལུགས་སོགས་ཀྱི་ཆེད་རྩོམ50
ལྷག་ཙམ་སྤེལ་བ་རེད།
• 186 •



བཅུ་ཕྲག་ནོར་བུའི་འོད་ཟེར། འདིའི་མཛད་པོ་དགེ་བའི་བཤེས་་་་
གཉེན་ཆེན་མོ་དམུ་དགེ་བསམ་གཏན་རྒྱ་མཚོ་མཆོག་ནི་སྤྱི་ལོ་་་
1913ལོར་སི་ཁྲོན་ཞིང་ཆེན་རྔ་བ་ཁུལ་ཟུང་ཆུ་རྫོང་གི་ཞིང་བ་་་་་
དཀྱུས་མ་ཞིག་གི་ཁྱིམ་དུ་འཁྲུངས་ཤིང་། 1925ལོར་དམུ་དགེ་་་
བཀྲ་ཤིས་ཆོས་འཁོར་གླིང་དུ་ཆོས་གྲྭར་ཞུགས། རྗེས་སུ་བླ་བྲང་་
བཀྲ་ཤིས་འཁྱིལ་གྱི་ཐོས་བསམ་གླིང་དུ་ཆོས་གྲྭར་ཞུགས། 1943
ལོར་ཆོས་གླིང་དེ་ནས་དགེ་བའི་བཤེས་གཉེན་གྱི་མཚན་སྙན་ཐོབ།
1945ལོར་བླ་བྲང་གྲྭ་བའི་ལས་རིགས་སློབ་གྲྭའི་སློབ་དཔོན་གནང་།
1947ལོར་རྡོ་རམས་པའི་དམ་བཅའ་བཞག་པས་དགེ་བཤེས་ཀྱི་་་
མཚན་སྙན་ཐོབ། 1950ལོར་ལས་བྱེད་ནང་ཞུགས་ཏེ་ཀྲུང་དབྱང་
མི་རིགས་ཨུ་ཡོན་ལྷན་ཁང་དུ་སྒྲ་བསྒྱུར་ཕྱག་ལས་གནང་ཞིང་་་་་
《ཐུན་མོང་གི་རྩ་འཛིན་》དང༌། 《བོད་ལྗོངས་ཞི་བས་བཅིངས་་་
འགྲོལ་གཏོང་ཐབས་སྐོར་ཀྱི་གྲོས་མཐུན་དོན་ཚན་བཅུ་བདུན་》
སོགས་བསྒྱུར་ཞུས་གནང་། 1952ལོར་དམུ་དགེ་དགོན་དུ་ཕྱིར་་་
ཕེབས་ནས་འཆད་ཉན་གནང་། སྔ་གཞུག་ཏུ་རྔ་བ་ཁུལ་སློབ་་་
གསོ་ཁྲུའུ་ཡི་ཁྲུའུ་ཀྲང་གཞོན་པ་དང་། སྐབས་བདུན་པའི་རྒྱལ་
ཡོངས་སྲིད་གྲོས་ཨུ་ཡོན། ཀྲུང་གོའི་བོད་རྒྱུད་ནང་བསྟན་སློབ་་་
གླིང་གི་བོད་རྒྱུད་ནང་བསྟན་ཞིབ་འཇུག་ཁང་གི་འགན་ཁུར་ཞིབ་
འཇུག་པ། ནུབ་བྱང་མི་རིགས་སློབ་གྲྭ་ཆེན་མོའི་དགེ་རྒན་སོགས་
འགན་མང་བོ་བཞེས། 1990ལོའི་སྤྱི་ཟླ་དང་བོར་བོད་ཡིག་སློབ་
• 187.



དཔོན་ཆེན་མོའི་མཚན་སྙན་ཐོབ། ཁོང་གིས་《བརྡ་སྤྲོད་བློ་་་་
གསལ་འཇུག་ངོགས་དང་།》 《བརྡ་སྤྲོད་བློ་གསལ་དགའ་སྟོན།》
《 སྙན་དཔེ་ཡོང་གསལ་སྣང་མཛོད་》སོགས་བརྩམས་གནང་བ་་་་
དང་། གཞན་ཡང་《བོད་ཡིག་མཐའ་དཔྱད་》དང་། 《སྐར་རྩིས།》
《བོད་ཀྱི་རིག་གནས་དར་ཚུལ།》 《གཡུ་ཐོག་གསར་རྙིང་གི་རྣམ་་
ཐར།》《བོད་ཀྱི་ལོ་རྒྱུས་ཀུན་དགའི་མེ་ལོང་།》 《གླིང་གེ་སར་རྒྱལ་
བོའི་བྱུང་བ་མདོར་བསྡུས།》 《བྱིས་པ་དག་ཡིག》《དབྱངས་ཅན་
སྒྲ་མདོའི་འགྲེལ་བ།》 《སམ་བོད་ཤན་སྦྱར་ཚིག་མཛོད་》སོགས་་་
རྩོམ་འབྲི་གནང་། 1993ལོའི་ཟླ་ལྔ་བའི་ཚེས་དྲུག་ཉིན་གྱི་ཞོགས་
པའི་ཆུ་ཚོད་བདུན་དང་སྐར་མ་ཉེར་ལྔའི་ཐོག་དམུ་དགེ་བཀྲ་ཤིས་
ཆོས་འཁོར་གླིང་དུ་དགོངས་པ་རྫོགས་སོ། །
ཕོ་བྲང་པོ་ཏ་ལ། འདིའི་མཛད་པ་པོ་མཁས་པའི་དབང་བོ་དུང་དཀར་
བློ་བཟང་ཕྲིན་ལས་མཆོག་ནི1927ལོར་བོད་ལྗོངས་ཀོང་བོ་ཉིང་་་་
ཁྲིའི་ཁོངས་ཇོ་མོ་ཤང་དུ་སྐུ་འཁྲུངས་ཤིང་། 1934ལོར་ཏཱ་ལའི་བླ་
མ་སྐུ་ཕྲེང་བཅུ་གསུམ་པས་དུང་དཀར་སྤྲུལ་སྐུར་ངོས་འཛིན་་་་་
གནང་། ཁོང་གིས་སེ་ར་དགོན་པར་ནང་བསྟན་མདོ་ལུགས་་་་་
གཞུང་ཆེན་བཀའ་པོད་ལྔ་ལ་སྦྱངས་པ་གནང་བ་དང་། 1947
ལོར་དགེ་བཤེས་ལྷ་རམས་པ་ཨང་བཞི་བའི་གཟིགས་བཟོས་བྱ་་་་
དགའ་ཐོབ། རྗེས་སུ་ནང་ཆོས་གསང་སྔགས་ཀྱི་གཞུང་ལ་སྦྱངས་
པ་གནང་ཞིང༌། 1951ལོར་དགེ་བཤེས་སྔགས་རམས་པ་ཨང་་་་
，
，
,
• 188 •



གཉིས་པའི་བྱ་དགའ་གཟིགས་བཟོས་ཐོབ། དེ་བཞིན་བོད་ཀྱི་་་
རིག་གནས་གཞན་དག་ལའང་སྦྱངས་པ་དཔྱིས་ཕྱིན་པར་མཛད།
1956ལོར་ཀྲུང་གུང་ཉིང་ཁྲི་ཀྲོན་ཆུས་ཀྱི་ཨུ་ཡོན་དང་ནང་བསྟན་
ཆོས་ཚོགས་ཀྱི་ཚོགས་གཙོ་གཞོན་པར་བསྐོ་བཞག་ཐོག་གསར་་་་་
བརྗེའི་ལས་དོན་ལ་ཞུགས་ཤིང་། དེ་ནས་མི་རིང་བར་པེ་ཅིན་་་་
ཀྲུང་དབྱང་མི་རིགས་སློབ་གྲྭ་ཆེན་མོའི་བོད་ཡིག་དགེ་རྒན་གྱི་ཕྱག་
ལས་གནང་། “རིག་གནས་གསར་བརྗེའི”ནང་ལྷ་ས་གྲོང་ཁྱེར་་་
གྲོང་མི་ཨུ་ཡོན་ལྷན་ཁང་གཉིས་པའི་ཁོངས་སུ་ངལ་རྩོལ་བསྒྱུར་་་
བཀོད་ལ་ཞུགས། 1973ལོ་ནས་བཟུང་སླར་ཡང་ཀྲུང་དབྱང་མི་
རིགས་སློབ་གྲྭ་ཆེན་མོའི་བོད་ཡིག་དགེ་རྒན་གྱི་ཕྱག་ལས་གནང་།
1993ལོར་རྒྱལ་ཡོངས་ཆབ་སྲིད་གྲོས་ཚོགས་སྐབས་བདུན་པ་དང་
སྐབས་བརྒྱད་པའི་ཨུ་ཡོན་དུ་འདེམས་བསྐོ་བྱུང་བ་དང་། གཞན་
ཡང་ཀྲུང་གོ་ལོ་རྒྱུས་ཞིབ་འཇུག་ཚོགས་པ་དང་ཀྲུང་གོ་འཛམ་གླིང་
ཆོས་ལུགས་ཞིབ་འཇུག་ཚོགས་པ། ཀྲུང་གོ་གྲངས་ཉུང་མི་རིགས་
ཀྱི་རྩོམ་རིག་ཞིབ་འཇུག་ཚོགས་པ། རྒྱལ་སྤྱིའི་བོད་རིག་པའི་ཞིབ་
དཔྱད་ལྷན་ཚོགས་ཀྱི་ལས་འཛིན་སོགས་ཀྱི་འགན་བཞེས་གནང་ལ།
སྔ་རྗེས་སུ་འཇར་པན་དང་ནོར་ཝི། དབྱི་ཏཱ་ལི། ཡོ་ཏི་ལོ། ཧྥ་་
རན་སི། དབྱིན་ཇི་བཅས་སུ་རྒྱལ་སྤྱིའི་བོད་རིག་པའི་ཞིབ་དཔྱད་
གྲོས་ཚོགས་སུ་ཕེབས་མྱོང་བ་བཅས་མདོར་ན་ཁོང་ཉིད་ནི་རྒྱལ་
ཁབ་ཕྱི་ནང་དུ་མཁས་པའི་གྲགས་པ་འབར་བའི་མཁས་པ་ཞིག་་་
• 189 •



ཡིན། གསུང་རྩོམ་གྱི་ཐད་ལ་བོད་ཀྱི་དུས་དེབ་ཕལ་ཆེ་བའི་སྟེང་
དུ་ཆེད་རྩོམ་ཁག་མང་བོ་ཞིག་སྤེལ་གནང་མྱོང་ཡོད་ལ། དཔེ་་་་
དེབ་《ཚིག་རྒྱན་རིག་པའི་སྒོ་འབྱེད་》དང་《བོད་ཀྱི་ཆོས་སྲིད་ཟུང་
འབྲེལ་སྐོར་བཤད་པ།》 《དེབ་ཐེར་དམར་བོའི་མཆན་འགྲེལ་》
(རྒྱ་ཡིག་དང་དབྱིན་ཡིག་གཉིས་སུ་བསྒྱུར་ནས་ཕྱི་རྒྱལ་དུ་ཡང་་་་་
འགྲེམས་སྤེལ་བྱས་)བཅས་མི་རིགས་དཔེ་སྐྲུན་ཁང་ནས་དཔེ་སྐྲུན་
འགྲེམས་སྤེལ་བྱས་ཡོད་ལ། དེ་བཞིན་ད་ལྟ་པར་བརྒྱབ་པའི་་་་་
《དུང་དཀར་ཚིག་མཛོད་ཆེན་མོ་》ཞེས་པ་འདི་ག་དཔེ་སྐྲུན་ཁང་
གིས་རྒྱལ་ཁབ་ཕྱི་ནང་གི་ཀློག་མཁན་རྣམས་ཀྱི་སྤྱན་སྔར་བཀྲམ་་་
ཡོད།
མི་ཆོས་གནད་ཀྱི་ཕྲེང་བ། འདིའི་མཛད་པོ་འབྲོམ་སྟོན་པ་རྒྱལ་བའི་
འབྱུང་གནས་ནི། རབ་བྱུང་དང་པོའི་གོང་གི་ལོ་སྐོར་མའི་ཤིང་་
འབྲུག་(སྤྱི་ལོ1004)ལོར་ཡབ་རྟ་གསུམ་སྐུ་གཤེན་དང་ཡུམ་ཁུ་་་་
འོད་བཟའ་གཉིས་ཀྱི་སྲས་སུ་ཡུལ་སྟོད་ལུང་ཕུར་སྐུ་འཁྲུངས།
རབ་བྱུང་དང་བོའི་ཆུ་རྟ་སྤྱི་ལོ1042ལོར་ཇོ་བོ་རྗེ་ཨ་ཏི་ཤ་མངའ་
རིས་སུ་ཕེབས་པ་གསན་ནས་ཁམས་ནས་ཞབས་ཐང་གིས་མངའ་
རིས་སུ་ཕེབས། སྤུ་ཧྲེངས་སུ་ཇོ་བོ་ཆེན་པོ་དང་མཇལ་ཞིང་བླ་་་་
མར་བསྟེན། དགུང་ལོ་ང་བཞི་བ་མེ་བྱ་སྤྱི་ལོ1057ལོར་རྭ་སྒྲེང་
བཏབ། སྲས་ཀྱི་ཐུ་བོ་པོ་ཏོ་བ་རིན་ཆེན་གསལ། སྤྱན་སྔ་བ་་་་
ཚུལ་ཁྲིམས་འབར། ཕུ་ཆུང་བ་གཞོན་ནུ་རྒྱལ་མཚན། འབྲོམ་ནི་
• 190 •



དགེ་བསྙེན་ཡིན། དགུང་ལོ་དྲུག་ཅུ་རེ་གཅིག་པ་རབ་བྱུང་དང་།
བོའི་ཤིང་འབྲུག་སྤྱི་ལོ1064ལོར་རྭ་སྒྲེང་དུ་སྐུ་གཤེགས་སོ། །
མེ་ཏོག་ལྡུམ་རྭའི་ནང་གི་ཀླན་ཀ འདིའི་རྩོམ་པ་པོ་དཔལ་འབྱོར་ནི་་
1944ལོར་བོད་ལྗོངས་ལྷ་སའི་སྐུ་དྲག་ཅིག་གི་ཁྱིམ་དུ་སྐྱེས་པ་དང༌།
དགུང་ལོ་བདུན་ཐོག་ཕྱི་རྒྱལ་དུ་སློབ་གཉེར་ལ་ཕྱིན་ཏེ་དགུང་ལོ་་
བཅུ་གཅིག་སྟེང་ཕྱིར་བོད་ལྗོངས་སུ་ལོག 1956ལོ་ནས1959ལོར་
ཀྲུང་དབྱང་མི་རིགས་སློབ་གྲྭ་ཆེན་མོར་སློབ་གཉེར་མཛད་ཅིང་།
ལོ་མང་བོར་ལྷ་ས་རུ་སློབ་གསོའི་བྱ་བ་བསྒྲུབས། སྤྱི་ལོ1980
ལོ་ནས་བཟུང་རྩོམ་ཡིག་གསར་རྩོམ་མཛད། ཁོའི་མེ་ཏོག་ལྡུམ་་་
རྭའི་ནང་གི་ཀླན་ཀ་ཞེས་པའི་རྩོམ་ཐོག་མ་འདིར། བོད་རང་་་་་
སྐྱོང་ལྗོངས་ཀྱི་ཕུལ་བྱུང་བྱ་དགའ་དང་། རྒྱལ་ཡོངས་གྲངས་ཉུང་
མི་རིགས་རྩོམ་ཡིག་གསར་རྩོམ་དཔྱད་བསྡུར་ཐེངས་དང་བོའི་་་་
སྒྲུང་ཐུང་གི་བྱ་དགའ་ཐོབ། དེ་ལས་གཞན་ད་དུང་《གཙུག་་་་
གཡུ་》ཞེས་པའི་སྒྲུང་རིང་ཞིག་ཀྱང་བརྩམས། དཔལ་འབྱོར་གྱི་་
རྒྱ་བོད་གཉིས་ཀྱི་སྐད་དང་ཡི་གེ་རྟོགས་ལ། བོད་རྩོམ་མང་བོ་་་་
བཀླགས་མྱོང་བས་བོད་ཀྱི་རྩོམ་རིག་དང་ལོ་རྒྱུས་ཀྱི་ཤེས་རྒྱ་ཤིན་་་
ཏུ་ཆེ། ཁོའི་རྩོམ་གྱི་རྩ་བ་སྤྱི་ཚོགས་ཀྱི་འཚོ་བའི་ཉམས་མྱོང་སྟེང་
ཚུགས་ཡོད་ལ་མི་རིགས་ཀྱི་སྲོལ་རྒྱུན་རྩོམ་སྟངས་རྒྱུན་འཛིན་བྱས་
ཐོག་མི་རིགས་གཞན་གྱི་རྩོམ་རིག་གི་མཚོན་སྟངས་བསྡུ་ལེན་བྱས་
ཡོད་པས། ཁོའི་རྩོམ་གྱི་བསམ་བློའི་རང་བཞིན་དང་སྒྱུ་རྩལ་རང་
• 191 •



བཞིན་གང་ཐད་ནས་ཀྱང་ངེས་ཅན་ཞིག་ལ་ཐོན་ཡོད།
སྐྱེས་བུ་རྣམ་འབྱེད། ཅེས་པའི་སློབ་ཚན་འདི་ནི་《 སྐྱེས་བུ་རྣམ་འབྱེད་
གཞོན་ནུའི་མགུལ་རྒྱན》ཞེས་པ་ལས་བཏུས་ཤིང་། འདིའི་རྩོམ་་
པ་པོ་ནི་སྙན་པའི་གྲགས་པ་ས་སྟེང་ལ་ཁྱབ་པའི་ས་སྐྱ་པཎྜི་ཏ་ཡིན་
ལ། ཁོང་ནི་ས་ཆེན་གྱི་སྲས་བཞི་བ་འཁོན་དཔལ་ཆེན་འོད་པོའི་
སྲས་སུ་རབ་བྱུང་གསུམ་པའི་ཆུ་སྟག1182ལོར་གཙང་དུ་འཁྲུངས།
རྗེ་གྲགས་པ་རྒྱལ་མཚན་ལས་ས་སྐྱ་གོང་མའི་གསུང་བཅུད་མདོ་་་
སྔགས་ཀྱི་ཟབ་གནད་མ་ལུས་པ་གསན། དགུང་ལོ་ཉེར་གསུམ་་་
ནས་བཟུང་ཁ་ཆེ་པཎ་ཆེན་མཁན་སློབ་ལས་རིག་གནས་ཆེ་ཆུང་་་
བཅུ་ལ་སྦྱངས་པ་མཐར་ཕྱིན་མཛད་པས་པཎྜི་ཏའི་མཚན་སྙན་་་
ཐོབ་པ་དང་བོད་ཀྱི་པཎྜི་ཏ་དང་བོ་ཡིན། རབ་བྱུང་བཞི་བའི་
ཤིང་འབྲུག་ལོར་ཧོར་རྒྱལ་ཨོ་གོ་ཏའི་སྲས་གོ་ཏན་གྱིས་གདན་་་་་
དྲངས་པ་ལྟར་ཁོང་དང་། སྐུ་ཚ་འགྲོ་མགོན་འཕགས་པ་ཕྱག་ན་
བཅས་ཧོར་ཡུལ་དུ་ཕེབས་ནས་ཡོན་མཆོད་ཀྱི་འབྲེལ་བ་བཙུགས།
ཁོང་གི་གསུང་རྩོམ་ལ་《 སྡོམ་གསུམ་རབ་དབྱེ་》དང་《ཚད་མ་་་་་
རིགས་གཏེར།》 《མཁས་འཇུག》 《ལེགས་བཤད་རིན་པོ་ཆེའི་་་་་
གཏེར་》སོགས་མང་བོ་ཡོད། དགུང་ལོ་བདུན་བཅུ་བ་རབ་བྱུང་
བཞི་བའི་ལྕགས་ཕག1251ལོར་དགོངས་པ་རྫོགས། །
གསོམ་ཤིང་གི་གཤིས་རྒྱུད། ཅེས་པའི་སློབ་ཚན་འདིའི་རྩོམ་པ་པོ་ནི་
རྒྱའི་མཁས་པ་ཐའོ་ཀྲུའུ་ཞེས་པ་དེ་ཡིན། ཁོང་ནི་སྤྱི་ལོ1908ལོར་
• 192 •



འཁྲུངས་ཤིང་། 1969ལོར་འདས། །
ལང་ཚོའི་རྦབ་ཆུ། ཞེས་པའི་སློབ་ཚན་འདིའི་རྩོམ་པ་པོ་ནི་དེང་རབས་
ཀྱི་ན་གཞོན་རྩོམ་པ་པོ་གྲགས་ཅན་དོན་གྲུབ་རྒྱལ་ཡིན་ལ། ཁོང་
སྤྱི་ལོ1953ལོར་མདོ་སྨད་གཙན་ཚའི་དགུ་རོང་དུ་འཁྲུངས་པ་དང་།
སྤྱི་ལོ1985ལོར་མཚོ་ལྷོ་ནས་སྐུ་གཤེགས། ཁོང་གི་བརྩམས་ཆོས་་
ལ་《ལང་ཚོའི་རྦབ་ཆུ་》དང་《མགུར་གླུའི་ལོ་རྒྱུས་དང་ཁྱད་ཆོས།》
《སྤྲུལ་སྐུ།》 《ཤ་དང་རུས་པའི་བརྩེ་དུང་།》
《འབྲོང་སྟག་ཐང་།》 《རྒྱུ་འབྲས་མེད་པའི་མནའ་མ་》བཅས་མང་
བོ་ཡོད།
དྲིན་ཆེན་སྐྱེད་མར་འབུལ་བའི་ཡིད་གདུང་མཆི་མའི་མཆོད་པ།
ཞེས་པའི་སློབ་ཚན་འདིའི་རྩོམ་པ་པོ་ནི་ཨོ་རྒྱན་རྡོ་རྗེ་(ལྗང་གཞོན།
དབུས་ཕྲུག）ཞེས་པ་ཡིན་ཞིང་། ཁོང་ནི་སྤྱི་ལོ1961ལོར་བོད་་་་
ལྗོངས་ལྷོ་ཁ་གྲ་ནང་རྫོང་ཟར་བུ་ཤང་གི་ཞིང་བ་ཞིག་གི་ཁྱིམ་དུ་་་
སྐྱེས། 1983ལོ་ནས་རྩོམ་རིག་གསར་རྩོམ་བྱ་འགོ་ཚུགས། དེ་སྔ་
《ལྷོ་ཁའི་རྩོམ་རིག་སྒྱུ་རྩལ་》དུ་ལོ་མང་རྩོམ་སྒྲིག་གི་ཕྱག་ལས་་་་་
གནང་མྱོང་། ཁོང་ནི་དེང་རབས་ཀྱི་གཞོན་ནུ་རྩོམ་པ་པོ་མཁས་
ཅན་ཞིག་ཡིན། 1991ལོར་སི་ཁྲོན་མི་རིགས་དཔེ་སྐྲུན་ཁང་གིས་
ཁོང་གི་ཕྱག་རྩོམ་འདེམས་སྒྲིག་《མཐོ་སྒང་གི་རླུང་》ཞེས་པ་པར་
སྐྲུན་བྱས་ཡོད། །
ཞར་བྱུང་གི་ཕྲད་འགའ་ཞིག་བཤད་པ། ཞེས་པའི་སློབ་ཚན་འདིའི་
• 193 •



རྩོམ་པ་པོ་ནི་མཁས་དབང་དམུ་དགེ་བསམ་གཏན་ལགས་ཡིན་ལ་
ལོ་རྒྱུས་མདོར་བསྡུས་གོང་ན་གསལ། །
དཔལ་ཞ་ལུ་གསེར་ཁང་ལ་ལྟ་སྐོར་དུ་ཕྱིན་པའི་མཐོང་ཐོས།
ཞེས་པའི་སློབ་ཚན་འདིའི་རྩོམ་པ་པོ་ནི་བོད་ལྗོངས་མི་དམངས་་་
དཔེ་སྐྲུན་ཁང་གི་དབུ་འཛིན། སྤྱི་ཁྱབ་རྩོམ་སྒྲིག་པ་ཆོས་གྲགས་་
ཞེས་པ་དེ་ཡིན།
ནམ་མཁའི་བསྟན་བཅོས་ལས། ་ཞེས་པའི་སློབ་ཚན་འདིའི་རྩོམ་པ་
པོ་ནི་རྗེ་དྲུང་བློ་བཟང་བསྟན་འཛིན་(འཁྲུངས་འདས་ཀྱི་ལོ་་་་་་
ཚིགས་སོགས་མི་གསལ།
རྒྱུན་སྤྱོད་མིང་ཚིག་ཁག་གཅིག ཅེས་པའི་སློབ་ཚན་འདིའི་རྩོམ་པ་་
པོ་ནི་མཁས་དབང་དམུ་དགེ་བསམ་གཏན་ཡིན། ཁོང་གི་རྣམ་་་
ཐར་མདོར་བསྡུས་གོང་ན་གསལ།
རླངས་འཁོར་གྱི་རྩལ་ལས་ཐོན་པའི་དགེ་མཚན་གསར་བ། ཞེས་
པའི་སློབ་ཚན་འདིའི་རྩོམ་པ་པོ་ནི་ཏིང་འཛིན་བྱ་བ་དེ་ཡིན།
(རྩོམ་པ་པོའི་ལོ་རྒྱུས་མ་རྙེད།)
དགའ་བཞི་བའི་རྣམ་ཐར་ལས་བཏུས་པ། ཞེས་པའི་སློབ་ཚན་འདི་
ནི་ཡོངས་གྲགས་སུ《རྡོ་རིང་པཎྜི་ཏའི་རྣམ་ཐར》ཞེས་པ་ལས་་་་་་
བཏུས་ཤིང་རྩོམ་པ་པོ་ནི་རྡོ་རིང་པཎྜི་ཏ་བསྟན་འཛིན་དཔལ་་་་་
འབྱོར་ཞུ་བ་དེ་ཡིན། ཁོང་ཡབ་རྡོ་རྗེ་པཎྜི་ཏ་མགོན་པོ་དངོས་་་
གྲུབ་རབ་བརྟན་དང་ཡུམ་རིན་སྐྱིད་འཛོམས་གཉིས་ཀྱི་སྲས་སུ་་་
• 194 •



རབ་བྱུང་བཅུ་གསུམ་པའི་ལྕགས་འབྲུག(སྤྱི་ལོ1760)ལོར་འཁྲུངས།
ས་ཕག(སྤྱི་ལོ1779)ལོར་བཀའ་ཤག་ཡིག་ཕྲུག་ལ་མགྲོན་དྲུང་གྲས་
སུ་བཞག ལྕགས་གླང(སྤྱི་ལོ1781)ལོར་ཞབས་སྡོད་ཞུས་པ་དང་
ཆབས་ཅིག་བཀའ་དྲུང་བསྐོ་བཞག་གནང་། ཆུ་ཡོས(སྤྱི་ལོ1788)
ལོ་ནས་གོར་ཁ་བཙན་འཛུལ་དམག་འགོག་རྒོལ་གྱི་ལས་ལ་ཞུགས།
ལྕགས་ཕག(སྤྱི་ལོ1791)ལོར་གོར་ཁས་བཟུང་སྟེ་ལོ་འཁོར་ལ་བལ་
ཡུལ་དུ་བཙོན་འཇུག་བྱས། ཤིང་ཡོས(སྤྱི་ལོ1795)ལོར་ཞོལ་སྡེ་་་
བའི་ལས་འགན་ཁུར། རབ་བྱུང་བཅུ་བཞི་བའི་ལྕགས་རྟ(སྤྱི་ལོ་་་
1810)ལོར་རང་རྣམ་བརྩམས། སྔ་རྗེས་སུ་སུམ་རྟགས་གཉིས་ཀྱི་
རྩ་འགྲེལ་ལེགས་པར་བཤད་པ་ཚིག་ཉུང་དོན་བཟང་ཨུཏྤལ་ཡི་རྣ་
རྒྱན་དང་། རྒྱལ་བོ་གྲགས་པའི་མུ་འཁྱུད་ཀྱི་བསྟན་བཅོས་ལེགས་
པར་བཤད་པ་སྡེ་བཞིའི་སྒོ་འཕར་རབ་ཏུ་འབྱེད་པའི་གཏམ།
ཆར་སྤྲིན་རྨ་བྱ་དགའ་བའི་ཟློས་གར་སོགས་བརྩམས་ཡོད།
འདས་ལོ་མི་གསལ།
རྒྱལ་སྲིད་སྣ་བདུན་ལ་སྦྱར་བའི་འབེལ་གཏམ། ཞེས་པའི་སློབ་་་་
ཚན་འདིའི་རྩོམ་པ་པོ་ནི་དེང་དུས་ཀྱི་ན་གཞོན་རྩོམ་པ་པོ་གྲགས་
ཅན་དོན་གྲུབ་རྒྱལ་ཡིན། ཁོང་གི་ལོ་རྒྱུས་མདོར་བསྡུས་ཙམ་གོང་
ན་གསལ།
མིང་གཅིག་དོན་མང་ལ་འཇུག་ཚུལ། ཞེས་པའི་སློབ་ཚན་འདིའི་་་་
རྩོམ་པ་པོ་ནི་དངུལ་ཆུ་དབྱངས་ཅན་གྲུབ་པའི་རྡོ་རྗེ་ཡིན། ཁོང་
• 195 •



ནི་གཙས་གཡས་རུའི་བཀྲ་ཤིས་དགེ་འཕེལ་གླིང་གི་ཉེ་འདབས་སུ་
ཡབ་བཀྲ་ཤིས་དང་ཡུམ་ཚེ་རིང་སྲི་ཆོད་གཉིས་ཀྱི་སྲས་སུ་རབ་་་་
བྱུང་བཅུ་བཞི་བའི་ས་སྦྲུལ(སྤྱི་ལོ1809)ལོར་འཁྲུངས། ཁོང་གིས་
ཐ་སྙད་རིག་གནས་དང་མདོ་སྔགས་ཀྱི་གཞུང་ལ་སྦྱངས་པ་དཔྱིད་
ཕྱིན་པ་བྱས། བརྩམས་ཆོས་ལ་གསང་སྔགས་སྒྲུབ་ཐབས་སྐོར་་་
དང་ཐུན་མོང་གི་རིག་གནས་སུམ་རྟགས་སྙན་ངག་གི་སྐོར་སོགས་
པོ་ཏི་གསུམ་ཙམ་ཡོད། དགུང་ལོ་དོན་དགུ་བ་རབ་བྱུང་བཅོ་ལྔ་
བའི་མེ་ཕག(སྤྱི་ལོ1887)ལོར་སྐུ་གཤེགས།
ཤེས་ཡོན་ཞེས་པ་དེ་གང་ཡིན་ནམ། ཞེས་པའི་རྩོམ་འདིའི་མཛད་པ་
པོ་ནི་གཙོ་འཛིན་མའོ་ཙེ་ཏུང་ཡིན་ལ། ཁོང་ནི(སྤྱི་ལོ1893)ལོའི་
ཟླ12ཚེས26ལ་ཧུའུ་ནན་ཞིང་ཆེན་གྱི་ཧྲའོ་ཧྲན་ས་ཆར་དུ་འཁྲུངས་
ཤིང་། 1976ལོའི་ཟླ9པའི་ཚེས9ཉིན་རྒྱལ་ས་པེ་ཅིན་དུ་སྐུ་་་་་
གཤེགས། ཁོང་གི་བརྩམས་ཆོས་གཙོ་བོ་ནི་《མའོ་ཙེ་ཏུང་གི་་་་་
གསུང་རྩོམ་གཅེས་བསྡུས་》དེབ་ལྔ་པོ་དེ་ཡིན། སློབ་ཚན་འདི་ནི་
《ཏང་ནང་གི་ཀུན་སྤྱོད་ལ་དག་ཐེར་བྱེད་དགོས་》ཞེས་པ་ལས་་་་་་་
བདམས་ཤིང་། སྤྱི་ལོ1942ལོའི་ཟླ3ཚེས་གཅིག་ལ་བརྩམས་པ་རེད།
ཤེས་རབ་དང་རྨོངས་པའི་དཔེ་མཚོན་ངོ་སྤྲོད། ཅེས་པའི་རྩོམ་་་་་
འདིའི་མཛད་པ་པོ་ནི་དགེ་བཤེས་ཤེས་རབ་རྒྱ་མཚོ་འཇམ་དཔལ་
དགྱེས་པའི་བློ་གྲོས་མཆོག་ཡིན་ལ། ཁོང་ནི་ད་ལྟའི་ཤུན་ཧཱ་རྫོང་
རྡོ་སྦིས་ས་ཆར་སྤྱི་ལོ1884ལོའི་ཟླ4པའི་ཚེས8ལ་ཡབ་ལྷ་ལུང་་
• 196 •



སྐྱབས་དང་ཡུམ་ལྷ་ལུང་སྐྱིད་རྣམ་གཉིས་ཀྱི་སྲས་སུ་སྐུ་འཁྲུངས།
སྤྱི་ལོ1968ལོའི་ཟླ11པའི་ཚེས1ཉིན་སྐུ་གཤེགས། དགུང་ལོ་་་་་
བདུན་གྱི་སྟེང་སྒོ་མང་དགེ་བཤེས་ལྷ་རམས་པ་ནོར་བུ་རིན་པོ་་་་
ཆེའི་དྲུང་དུ་རབ་ཏུ་བྱུང་སྟེ་རྡོ་སྦིས་གྲྭ་ཚང་གི་ཆོས་སྒོར་ཞུགས།
དགུང་ལོ་བཅུ་དྲུག་སྟེང་བླ་བྲང་བཀྲ་ཤིས་འཁྱིལ་གྱི་ཆོས་སྒོར་་་་་་
ཞུགས། དགུང་ལོ་ཉེར་གཅིག་སྟེང་ལྷ་སར་ཕེབས་ཏེ་གཞུང་་་་་་
ལུགས་ཐམས་ཅད་མཁས་པར་སྦྱངས་ནས་ལྷ་རམས་པའི་དགེ་་་་་
བཤེས་ཀྱི་གོ་འཕང་བླངས། དགུང་ལོ་ང་ལྔའི་སྟེང་གོ་མིན་ཏང་
གིས་གདན་དྲངས་པ་ལྟར་རྒྱ་ནག་ཏུ་ཕེབས། དགུང་ལོ་དོན་་་་་་
གསུམ་གྱི་སྟེང་རྒྱ་གར་དང་བལ་བོའི་རྒྱལ་ཁབ་གཉིས་ཀྱིས་གདན་
དྲངས་པ་ལྟར་སྟོན་པ་སངས་རྒྱས་མྱ་ངན་ལས་འདས་ནས་ལོ་ཉིས་
སྟོང་ལྔ་བརྒྱའི་རྗེས་དྲན་གྱི་ཚོགས་འདུར་ཞུགས། གཞན་ཡང་སྔ་
ཕྱིས་སུ་འབར་མ་དང་། ཀམ་བྷོ་ཛ། སིང་གྷ་ལ། རོས་ཏན་་་་་
སོགས་ཆོས་ལྡན་རྒྱལ་ཁབ་མང་བོར་ཕེབས་ཏེ་བཀའ་ཆོས་མང་དུ་
གནང་། ཞལ་སློབ་དགེ་བའི་བཤེས་གཉེན་ལྷ་རམས་པ་སྐལ་་་་་
བཟང་རྒྱ་མཚོ། དགེ་བཤེས་གཞོང་བ་ཚུལ་ཁྲིམས་སོགས་སྡེ་སྣོད་
འཛིན་པའི་བུ་སློབ་བགྲང་གིས་མི་ལང་བ་བསྐྱངས། གསུང་རྩོམ་
མང་དུ་མཛད་ཀྱང་ལོ་བཅུའི་ཟིང་འཁྲུག་གིས་མེད་བརླག་བྱས་་་་
པས། ད་ལྟ་ལྕགས་དཔར་པོད་གསུམ་མ་གཏོགས་མི་བཞུགས་སོ།།
དགའ་མ་འབོད་པར་མངགས་པའི་ཕོ་ཉ། ཞེས་པའི་སློབ་ཚན་་་་་
， 197.



འདིའི་རྩོམ་པ་པོ་ནི་རེབ་གོང་རྡོ་རྗེ་མཁར་ཡིན་ལ། ཁོང་ནི་སྤྱི་ལོ
1956ལོར་མཚོ་སྔོན་རེབ་གོང་དུ་སྐྱེས། མིང་གཞན་ལ་ལང་ཚོ་་་་
རྒྱས་པའི་བློ་གྲོས་ཞེས་འབོད། 1980ལོ་ནས་བཟུང་སྒྲུང་གཏམ་་
སོགས་རྩོམ་རིགས་སྣ་ཚོགས་འབྲི་མགོ་བརྩམས། 1988ལོར་ནུབ་
བྱང་མི་རིགས་སློབ་གྲྭ་ཆེན་མོའི་བོད་ཡིག་ཞིབ་འཇུག་སློབ་མའི་་་
ཧྲའོ་ཧྲིའི་ཐོབ་ཐང་ཐོབ། ཁོང་གི་བརྩམས་ཆོས་ལ་《 སྙན་ངག་་་་
བྱིས་པ་འཇུག་སྒོ་》དང་། 《བརྩམས་སྒྲུང་མེ་ཏོག་ཕྲེང་བ།》
《སྙན་ངག་གི་དོགས་གཅོད་ཐེ་ཚོམ་གཅོད་པའི་རལ་གྲི་》སོགས་་་
མང་བོ་ཡོད།
ཉམས་མྱོང་རྒན་པོའི་འབེལ་གཏམ། ཞེས་པའི་རྩོམ་འདིའི་མཛད་་
པ་པོ་ནི་གུང་ཐང་དཀོན་མཆོག་བསྟན་པའི་སྒྲོན་མེ་ཡིན། ཁོང་
ནི་མདོ་སྨད་ཤར་ལྷོའི་མཛོད་དགེ་ཞེས་པའི་ཡུལ་དུ་ཡབ་ཐེ་བོ་་་་
ལྕགས་པོ་བྱམས་དང་ཡུམ་བོ་ཆོག་གཉིས་ཀྱི་སྲས་སུ་སྤྱི་ལོ1762
ལོར་འཁྲུངས། རིམ་བཞིན་བླ་བྲང་བཀྲ་ཤིས་འཁྱིལ་དང་། །
དབུས་ལྷ་ལྡན་དུ་ཕེབས། དགུང་ལོ་ཉེར་གཉིས་པར་དགེ་བཤེས་
ལྷ་རམས་པའི་མཚན་བཏགས་བླངས། མདོ་སྔགས་རིག་གནས་་
ཀྱི་གཞུང་ཀུན་ལ་མཁྱེན་པ་ཐོགས་མེད་དུ་གྱུར་ཅིང་། དབུས་་་་་
གཙང་གི་མཁས་མང་དབུས་ན་རྒྱལ་མཚན་གྱི་ཏོག་ལྟར་གྱུར།
དགུང་ལོ་ཉེར་ལྔ་བ་སྤྱི་ལོ1786ལོར་རང་ཡུལ་མདོ་སྨད་བཀྲ་ཤིས་
འཁྱིལ་དུ་ཕེབས། དགུང་ལོ་སུམ་ཅུ་བ་སྤྱི་ལོ1791ལོར་ཆོས་སྡེ་་་་
• 198 •



ཆེན་པོ་བཀྲ་ཤིས་འཁྱིལ་གྱི་གདན་ཁྲིར་བཞུགས། དེ་ནས་བཟུང་
མདོ་སྨད་ལྷོ་བྱང་གི་ཆོས་གྲྭ་ཆེན་པོ་རྣམས་སུ་འཆད་རྩོད་རྩོམ་་་་
གསུམ་གྱི་བྱ་བ་ཁོ་ནས་དུས་འདའ་བར་མཛད་ཅིང་། དབལ་་་་
མིང་པཎྜི་ཏ་དཀོན་མཆོག་རྒྱལ་མཚན་སོགས་བུ་སློབ་མཁས་ཆེན་
མང་དུ་བྱུང༌། དགུང་ལོ་དྲུག་ཅུ་རེ་གཉིས་པ་སྤྱི་ལོ་1823ལོར་སྐུ་་
གཤེགས། མཛད་པའི་གསུང་འབུམ་པོ་ཏི་བཅུ་གཉིས་བཞུགས།
རྒྱང་ལྟ། ཞེས་པའི་རྩོམ་འདིའི་རྩོམ་པ་པོ་ནི་བོད་ཀྱི་གསར་སྐྱེས་རྩོམ་པ་
པོ་བཀྲ་ཤིས་དཔལ་ལྡན་ཡིན། སློབ་ཚན་འདི་ནི1993ལོའི་ཟླ2
པའི་ཚེས28ཉིན་གྱི་《བོད་ལྗོངས་ཉིན་རེའི་ཚགས་པར་》གྱི་་་
སྨྱུག་གསེར་ལེ་ཚན་ལས་བཏུས་སོ།།
མི་ལ་རས་པས་སློབ་གཉེར་ལ་དཀའ་བ་སྤྱད་ཚུལ་སྐོར། རྩོམ་་་་་
འདིའི་མཛད་པ་པོ་ནི་གཙང་སྨྱོན་ཧེ་རུ་ཀ་རུས་པའི་རྒྱན་ཅན་་་
ཡིན། འཁྲུངས་ཡུལ་གཙང་མྱང་སྟོད་སྟག་ཚལ་དུ་མྱང་རལ་བ་་
ཅན་དང་ཉི་མ་འོད་ཟེར་སོགས་ཀྱི་རྒྱུད་པ་ཡབ་སྔགས་འཆང་་་་
སངས་རྒྱས་དཔལ་ལྡན་དང་། ཡུམ་སངས་རྒྱས་འདྲེན་གཉིས་ཀྱི་
སྲས་སུ་སྤྱི་ལོ1452ལོར་འཁྲུངས། སློབ་དཔོན་ཀུན་དགའ་ཉི་མ་
དང་པཎ་ཆེན་དོན་གྲུབ་གྲགས་པ་སོགས་བསྟེན་ནས་གསང་་་་་་
སྔགས་ཀྱི་དབང་དང་རྒྱུད་ཀྱི་བཤད་པ་བསྐྱེད་རྫོགས་ཀྱི་གདམས་
པ་སོགས་མང་བོར་གསན། གངས་ཏེ་སེ་དང༌། ཙ་རི། ལ་ཕྱི་་
ཆུང་བར། བལ་ཡུལ་སོགས་ཡུལ་ངེས་མེད་དུ་བྱོན། ཆ་ལུགས་
• 199 •



ཀྱང་སྐབས་འགའ་ཞིག་ཏུ་སྐུ་གཅེར་བུ་ལ་མིའི་གཡང་གཞི་ཁྲག་
ཅན་གསོལ། རྒྱུ་རློན་གྱིས་ག་ཤ་དང་གདུ་བུ་བྱས། མི་ཐོད་རློན་
པར་ཀླད་པ་དང་རྒྱུ་མ་སོགས་རྩིབས་མས་དཀྲུགས་ཏེ་གསོལ། །
ཕལ་ཆེར་ཧེ་རུ་ཀའི་ཆ་བྱད་རུས་རྒྱན་དང་ཐོད་པ། རྐང་གླིང་ཁ་
ཊཱི་རྣམས་འཆར་ཞིང་དུར་ཁྲོད་དང་གྲོང་གསེབ་ངེས་མེད་དུ་་་་
བྱོན་ནས་ཐ་མལ་གྱི་བློར་མི་ཆུད་པའི་ཐོ་ཅོའི་སྤྱོད་པ་སྣ་ཚོགས་་
མཛད་པས་གཙང་སྨྱོན་ཞེས་གྲགས། རྗེ་བཙུན་མི་ལའི་རྣམ་ཐར་
ལྗགས་རྩོམ་མཛད། ཉམས་མགུར་ཕྱོགས་གཅིག་ཏུ་བསྒྲིགས་ཏེ་
ཤིང་པར་དུ་བརྐོས། གྲུབ་པའི་གོ་འཕང་མཐོན་པོར་གཤེགས་་་
ཀྱང་ལས་འབྲས་ལ་བརྩི་འཇོག་ཆེ་བས་དགེ་སྡུག་ཆུང་ངུ་ཙམ་་་
ཡང་ཁྱད་དུ་མི་གསོད། སློབ་མ་གྲངས་ཀྱི་མི་ཆོད་པ་འདུས།
ཡོངས་གྲགས་སུ་ཐུགས་སྲས་ཞེ་དགུ། ཐུན་མོང་མ་ཡིན་པའི་་་་
ཐུགས་སྲས་བརྒྱད། བླ་ཆེན་བླ་ཆུང་དྲུག་ཅུ། རྟོགས་ལྡན་ཉེར་
བརྒྱད། སྟོན་སྒོམ་ཉི་ཤུ། གྲུབ་ཆེན་བཅོ་བརྒྱད་སོགས་བསམ་་
གྱིས་མི་ཁྱབ་པ་བྱོན། མཐར་དགུང་ལོ་ལྔ་བཅུ་རྩ་དྲུག་པ་སྤྱི་ལོ
1507ལོར་རས་ཆུང་ཕུག་ཏུ་སྐུ་གཤེགས་སོ།།
སྙན་ཞུའི་ཡི་གེ། ཞེས་པ་འདིའི་རྩོམ་པ་པོ་ནི་ཀྲུང་དབྱང་མི་རིགས་སློབ་
གྲྭའི་དགེ་རྒན་དར་མདོ་བཀྲ་ཤིས་དབང་འདུས་ཞེས་པ་དེ་རེད།
གངས་སྐྱོན། ཞེས་པའི་རྩོམ་འདིའི་རྩོམ་པ་པོ་ནི། རྡོ་རྗེ་ཚེ་རིང་དང་
སྨྱུག་མིང་ལ་ལྗང་བུ་ཞེས་འབོད་པ་དེ་ཡིན།
• 200 •



གསེར་སྦྲང་དང་གཡུ་སྦྲང་གི་སྒྲུང་། ཞེས་པའི་རྩོམ་འདིའི་མཛད་པ་
པོ་ནི་དཔལ་སྤྲུལ་འཇིགས་མེད་ཆོས་ཀྱི་དབང་བོ་ཡིན། སྤྱི་ལོ
1808ལོར་བྱང་རྫ་ཆུ་ཁར་འཁྲུངས། ཁོང་གི་སྐུ་ཚེ་ཧྲིལ་བོར་་་
བྲལ་གྱི་མཛད་པ་བསྐྱངས། ། ཁྲིད་ཡིག་《ཀུན་བཟང་བླ་མའི་ཞལ་
ལུང་》སོགས་ཉམས་ལེན་དང་ཞལ་གདམས་ཀྱི་སྐོར། བྱམས་ཆོས་
ཀྱི་འགྲེལ་བ་སོགས་གཞུང་བཤད་ཀྱི་སྐོར། 《གཏམ་པདྨའི་ཚལ་་་
གྱི་ཟློས་གར་》སོགས་གཏམ་ཚོགས་སྐོར་བཅས་པོད་བདུན་ཙམ་་་
མཛད་ལ། སྤྱི་ལོ1887ལོར་སྐུ་གཤེགས་སོ།།
ཅིན་ཀང་རི་བོའི་སྨྱུག་ཚལ། ཞེས་པའི་སློབ་ཚན་འདིའི་རྩོམ་པ་པོ་ནི་
ཡོན་དབྱིན་ཡིན་ལ། 1942ལོར་ཅང་སུའུ་ནས་སྐྱེས་ཤིང་། ཆུང་
དུས་ཀྱི་མིང་ལ་ཐེན་ཞ་ཁྲུན་ཞེས་འབོད།
ཁོང་གི་བརྩམས་ཆོས་གཙོ་བོ་ལ། ལྷུག་རྩོམ་ཕྱོགས་བསྒྲིགས་
སྐོར་ལ་《 ཐོག་མའི་མེ་སྟག་》དང་《རླུང་ཡོར་》ཞེས་པ་དང༌། སྙན་
ངག་ཕྱོགས་ལ་《ཡུལ་སྐོར་བ་》དང་། 《ཏིན་ཏིན་པེ་ཅིན་ལ་ཡུལ་
སྐོར་དུ་སོང་བ་》དང་། 《མེ་ཕུང་འབར་བཞིན་པའི་སྐབས་སུ་》
ཞེས་པ་སོགས་ཡོད་པ་དང་། ལྷག་པར་དུ་སྙན་ངག་གི་གྲུབ་་་་་
འབྲས་ཅུང་མངོན་མཐོར་སོན་ཡོད། །
ལ་རྒྱའི་རྟ་ཕོ། ཞེས་པའི་སློབ་ཚན་འདིའི་རྩོམ་པ་པོ་ནི་མགར་རྩེ་རྟ་་་
མགྲིན་རྒྱལ་ཞེས་པ་དེ་ཡིན་ལ། འདི་ནི1968ལོར་ཐུན་ཏེ་རྫོང་རྨ་
བྱང་རྩྭ་ཐང་དུ་སྐྱེས། སྔ་ཕྱིར་ཟི་ལིང་དང་ལན་གྲུ་བཅས་སུ་སློབ་
• 201 •



གྲྭ་ཆེན་མོར་འགྲིམས། 1992ལོར་ནུབ་བྱང་མི་རིགས་སློབ་གྲྭ་་་
ཆེན་མོའི་བོད་ཀྱི་སྐད་ཡིག་སློབ་སྐོར་ནས་མཐར་ཕྱིན། བོད་ཀྱི་
ཚགས་པར་དང་དུས་དེབ་སོགས་སུ་སྔ་གཞུག་ཏུ་སྙན་ངག་དང་
དཔྱད་རྩོམ་གཙོ་བོར་གྱུར་པའི་རྩོམ་ཡིག་བརྒྱ་ལྷག་སྤེལ། ད་ལྟ་
མཚོ་ལྷོ་ཁུལ་སློབ་གསོ་ཞིབ་འཇུག་ཁང་དུ་མི་རིགས་སློབ་གསོ་་་་
ཞིབ་འཇུག་གི་ལས་ཀ་སྒྲུབ་བཞིན་ཡོད། །
ལམ། ཞེས་པའི་སློབ་ཚན་འདིའི་རྩོམ་པ་པོ་ནི་རེབ་གོང་རྡོ་རྗེ་མཁར་་་
ཡིན། འདིའི་ལོ་རྒྱས་མདོར་བསྡུས་གོང་ན་གསལ།
གངས་ཅན་མིང་གི་མངོན་བརྗོད་གྲུབ་ཚུལ་བློ་གསར་གཟིགས་་་་
མོའི་དགའ་སྟོན། ཞེས་པའི་སློབ་ཚན་འདི་ནི་སྤྱི་ལོ1983ལོའི་《བོད་་་་
ལྗོངས་ཞིབ་འཇུག་》དུས་དེབ་དང་བོའི་ནང་བདམས་པ་དང་བཟོ་
བཅོས་ཕྲན་བུ་བྱས་ནས་སྟོད་སྨད་ཁག་གཉིས་སུ་བགོས་ཡོད།
རྩོམ་པ་པོ་ནི་བོད་ལྗོངས་གཞིས་རྩེ་དགེ་འོས་སློབ་གྲྭའི་དགེ་རྒན་་
མིག་དམར་ཚེ་རིང་ཞེས་པ་ཡིན།
རྒྱུན་མཁོའི་མངོན་བརྗོད་གཅེས་བཏུས། ཞེས་པའི་སློབ་ཚན་འདིའི་
རྩོམ་པ་པོ་ནི་དངུལ་ཆུ་དྷརྨ་བྷ་དྲ་ཡིན། ཁོང་ནི་སྤྱི་ལོ་1772ལོའི་་
ཟླ9ཚེས2ཉིན། གཙང་གཡས་རུའི་རོང་སྟོད་ཕྱུག་མོའི་ཡུལ་དུ་་་
ཡབ་བཀྲ་ཤིས་དཔལ་འབྱོར་དང་ཡུམ་མཁའ་འགྲོ་སྐྱིད་གཉིས་ཀྱི་
སྲས་སུ་འཁྲུངས། དགུང་ལོ་བཅུ་གཅིག་གི་སྟེང་ནས་ཕྱུགས་འཚོ་
ཞོར་དུ་རིག་གནས་སྦྱོང་བའི་འགོ་བརྩམས་ཏེ་རྡོ་ལེབ་ངོས་འཇམ་
• 202 •



དང་ས་ཐོག་ཏུ་ཡི་གེ་འབྲི་སྦྱོང་བྱས་པས། ཕྱག་གི་འཛུབ་རྩེ་་་་
ཐེངས་མང་བོར་བརྡོལ་ཡང་སྦྱོང་བ་ལྷོད་མེད་མཛད་དེ། དུས་་་
ཡུན་ཐུང་ངུའི་ནང་དུ་དབུ་ཅན་དང་དབུ་མེད་ཀྱི་ཡི་གེ་འབྲི་ཤེས་
པར་གྱུར། དགུང་ལོ་བཅུ་བཞིའི་སྟེང་རབ་ཏུ་བྱུང་། དེ་ནས་་་་་
བཟུང་འབྲོང་རྩེ་བློ་བཟང་དགེ་ལྡན་སོགས་སློབ་དཔོན་དུ་བསྟེན་
ནས། རིག་པའི་གནས་མཐའ་དག་གསན་སྦྱང་མཛད། དགུང་
ལོ་སོ་གཉིས་ནས་བཟུང་ཆོས་འཆད་ཉན་ལ་ཐེངས་འགའ་མ་་་་་
གཏོགས་མ་ཕེབས་པར་དགུང་ལོ་བརྒྱད་བཅུའི་བར་དུ་དངུལ་་་་
ཆུའི་རི་ཁྲོད་དུ་སྒྲུབ་པ་མཛད། དགུང་ལོ་བརྒྱད་ཅུའི་ཐོག་སྤྱི་ལོ
1851ལོའི་ཟླ4ཚེསལ་དངུལ་ཆུའི་རི་ཁྲོད་དུ་དགོངས་པ་རྫོགས།
ཁོང་གི་གསུང་རྩོམ་ལ་《 སི་ཏུའི་ཞལ་ལུང་》སོགས་སུམ་་་་་་
རྟགས་ཀྱི་སྐོར་དང་། 《མངོན་བརྗོད་རྒྱ་མཚོའི་ཆུ་ཐིགས་》སོགས་
མངོན་བརྗོད་ཀྱི་སྐོར། 《རྒྱ་མཚོའི་སྙིང་བོ་》སོགས་སྙན་ངག་གི་་
སྐོར་མང་བོ་མཛད་ཡོད། །
དུས་བཞིར་བསྔགས་པའི་སྙན་ཚིག ཞེས་པའི་སློབ་ཚན་འདི་ནི་་་་་
《གཞོན་ནུ་དྲུག་གི་རྟོགས་བརྗོད》ལས་བཏུས་པ་དང་། རྩོམ་པ་་
པོ་ནི་འཕགས་ཡུལ་གྱི་སྙན་ངག་མཁན་རྒྱལ་བའི་སྡེ་ཡིན། (འདི་་
ལ་བཞེད་པ་མི་མཐུན་པ་ཡང་མཆིས།)
བོད་ཀྱི་ལོ་ཙཱ་བ་རིམ་བྱོན་གྱིས་ལེགས་སྦྱར་གྱི་སྐད་བོད་ཀྱི་སྐད་དུ་
ཇི་ལྟར་བསྒྱུར་ཚུལ་སྐོར། སློབ་ཚན་འདིའི་རྩོམ་པ་པོ་ནི་མཁས་པའི་
• 203 •



དབང་བོ་ཚེ་ཏན་ཞབས་དྲུང་མཆོག་ཡིན་ལ། ཁོང་ནི1910ལོར་
མཚོ་སྔོན་ཞིང་ཆེན་ཞུན་ཧྭ་རྫོང་དུ་འཁྲུངས། དགུང་ལོ་བདུན་་
གྱི་ཐོག་རབ་ཏུ་བྱུང་སྟེ་སངས་རྒྱས་ཀྱི་བསྟན་པའི་སྒོ་མོར་ཞུགས།
རིག་པའི་དབང་ཕྱུག་བློ་བཟང་དཔལ་ལྡན་དང་འཇིགས་མེད་
དམ་ཆོས་རྒྱ་མཚོ་སོགས་བཤེས་གཉེན་མང་དུ་བསྟེན་ཏེ། བཅུ་་
ཕྲག་རིག་པའི་གནས་སྤྱི་དང་སྒོས་སུ་སྡེ་སྣོད་གསུམ་བརྗོད་བྱར་
གྱུར་པའི་གཞུང་བཀའ་པོད་ལྔ་ལ་ལེགས་པར་སྦྱངས་ནས་གཞུང་
ལུགས་རྒྱ་མཚོའི་ཕ་རོལ་ཏུ་ཕྱིན་པས། རིམ་གྱིས་མཁས་པའི་་་་
གྲགས་པ་ས་སྟེང་ཡོངས་སུ་ཁྱབ་ཅིང་། རྣམ་ཐར་དང་ལོ་རྒྱུས།
སྡེ་སྣོད་གསུམ་གྱིས་བསྡུས་པའི་ནང་དོན་རིག་པ་དང་། བསླབ་
བྱ། སྐར་རྩིས། སྙན་ངག སུམ་རྟགས་དག་གསུམ། ལཉྫ་དང་
ཝརྟུའི་མ་ཕྱི་སོགས་ལྗགས་རྩོམ་སྣ་མི་འདྲ་བ་ལྔ་བཅུ་ལྷག་མཛད།
1953ལོར་ཁོང་གིས་མཚོ་སྔོན་ཞིང་ཆེན་རྩོམ་སྒྱུར་ཨུ་ཡོན་ལྷན་་་་
ཁང་གི་ཁུར་བཞེས་ཤིང་རྩོམ་སྒྱུར་གྱི་མཛད་པ་མང་བོ་གནང་།
ཀྲོའུ་ཙུང་ལི་མཆོག་གིས་ཆོག་མཆན་གནང་བའི་གོ་གནས་ཀྱི་ཡི་
གེ་དང་བཅས་མཚོ་སྔོན་ཞིང་ཆེན་མི་དམངས་ཨུ་ཡོན་ལྷན་ཁང་
གི་ཀྲུའུ་རིན་གཞོན་པར་བཞུགས། མཚོ་སྔོན་མི་རིགས་སློབ་གྲྭ་
ཆེན་མོའི་དགེ་རྒན་ལའང་བཞུགས་མྱོང་། 1978ལོར་ནུབ་བྱང་
མི་རིགས་སློབ་གྲྭ་ཆེན་མོར་ཕེབས་ནས་དགེ་སློབ་མང་བོར་རིག་
གནས་དང་ལོ་རྒྱུས་ཀྱི་དཔེ་ཁྲིད་གནང་། ཀན་སུའུ་ཞིང་ཆེན་་་་
• 204 •



ནང་བསྟན་མཐུན་ཚོགས་ཀྱི་ཧུའེ་ཀྲང་གཞོན་པ་དང་ཞིང་ཆེན་་
སྲིད་གྲོས་ཨུ་ཡོན་ལྷན་ཁང་གི་ཨུ་ཡོན། ཀྲུང་གོའི་མི་རིགས་སྐད་
ཡིག་སློབ་ཚོགས་ཀྱི་ལི་ཧྲི། ཀྲུང་གོའི་ནང་བསྟན་མཐུན་ཚོགས་་
ཀྱི་ལི་ཧྲི་བཅས་ཀྱི་གོ་གནས་བཞེས། ཁོང་གིས་སྤྱིར་སངས་རྒྱས་
ཀྱི་བསྟན་པ་དང་སྒོས་མི་རིགས་ཀྱི་རིག་གནས་སྤེལ་བར་མཛད་
རྗེས་ཆེན་པོ་བཞག 1985ལོར་བླ་བྲང་དགོན་པར་དགོངས་པ་་
རྫོགས།
རང་མོས་རིང་ལུགས་ལ་ངོ་རྒོལ་བྱེད་དགོས། སློབ་ཚན་འདིའི་རྩོམ་
པ་པོ་ནི་གཙོ་འཛིན་མའོ་ཙེ་ཏུང་ཡིན། ཁོང་གི་ལོ་རྒྱུས་མདོར་་་
བསྡུས་གོང་ན་གསལ།
རླུང་ལས་འཕྲོས་པའི་སྙིང་གཏམ། ཞེས་པའི་སློབ་ཚན་འདིའི་རྩོམ་་
པ་པོ་ནི་དཀྱིལ་ཟུར་བློ་བཟང་སྦྱིན་པ་ལགས་ཡིན། ཁོང་ནི་་་་་
གཙང་སྟོད་ཐང་སྦེ་ཞེས་པའི་ཡུལ་དུ་ཡབ་ཚོང་དཔོན་པ་སངས་་་
དང་ཡུམ་ཆུང་སྐྱེས་གཉིས་ཀྱི་སྲས་སུ་རབ་བྱུང་བཅུ་བཞི་བའི་་་་་
ལྕགས་སྦྲུལ་(སྤྱི་ལོ1821)ལོར་འཁྲུངས། དགུང་ལོ་བརྒྱད་པ་ས་་
བྱི་ལོར་བཀྲ་ཤིས་ལྷུན་པོར་ཕེབས་ཏེ་གྲྭ་བཙུན་མཛད་དེ། པཎ་་
ཆེན་བསྟན་པའི་ཉི་མའི་མདུན་ནས་རབ་ཏུ་བྱུང་ཞིང་དགེ་ཚུལ་གྱི་
སྡོམ་པ་མནོས། ཡི་གེ་འབྲི་ཀློག་ལེགས་པར་སྦྱངས། དེ་ནས་་་་་
གཞུང་བཀའ་པོད་ལྔ་ལ་འབད་པས་སྦྱངས་ཏེ་དཀའ་བཅུའི་མིང་
བཏགས་ཐོབ།
• 205



དགུང་ལོ་དོན་གཅིག་པ་ས་བྱི་(སྤྱི་ལོ1890)ལོར་རང་རྣམ་་་
ཚིགས་བཅད་མ་བརྩམས། གསུང་ཆོས་པོ་ཏི་གསུམ་ཙམ་བཞུགས། .
སྤྱི་ལོ1890ལོར་དགོངས་པ་རྫོགས། །
དའི་ཆིང་བཱ་ཐུར་བཀྲོངས་པའི་སྐོར། སློབ་ཚན་འདིའི་རྩོམ་པ་པོ་ནི་
མདོ་མཁར་ཞབས་དྲུང་ཚེ་རིང་དབང་རྒྱལ་ལགས་ཡིན། ཁོང་ནི་
རབ་བྱུང་བཅུ་གཉིས་པའི་མེ་གླང་(སྤྱི་ལོ1697)ལོར་ཕ་ངག་་་་་་
དབང་ཚངས་པ་དང་། མ་མདང་དྲུང་གཉིས་ཀྱི་བུར་བྱང་སྟག་་
ལུང་དུ་སྐྱེས། དགུང་ལོ་དྲུག་པ་ནས་བཅུ་བཞིའི་བར་ཡི་གེ་འབྲི་
ཀློག་དང་རྩིས་སོགས་སྦྱངས། ལོ་བཅོ་ལྔ་ལྕགས་ཡོས་(སྤྱི་ལོ་
1711)ལོར་སྨིན་གྲོལ་དུ་ཕེབས་ནས་ལོ་ཙཱ་བ་དྷརྨ་ཤྲཱིའི་དྲུང་དུ་་་་
ཡིག་རིགས་སྣ་ཚོགས་དང་། སྙན་ངག རྩིས། སྒྲ་མདོ་དབྱངས་
ཅན་མའི་རི་མོ་ཡོངས་རྫོགས་བཅས་ལེགས་པར་སྦྱངས་ཤིང་་་་་་
མཐར་རྒྱུགས་འཕྲོད་པའི་བྱས་རྗེས་སུ་ཀུན་བཤད་ཀྱི་བཏགས་་་་
མིང་ལ་ཚངས་སྲས་དགྱེས་པའི་བློ་ལྡན་ཞེས་བཏགས། །
ཁོང་གི་བརྩམས་ཆོས་ལ། 《མི་དབང་རྟོགས་བརྗོད་》དང་།
《 སྐད་གཉིས་ཤན་སྦྱར་ནོར་བུའི་དོ་ཤལ།》 《བཀའ་བློན་རྟོགས་
བརྗོད།》 《གཞོན་ནུ་ཟླ་མེད་ཀྱི་གཏམ་རྒྱུད》སོགས་ཡོད། དགུང་
ལོ་རེ་བདུན་པ་ཆུ་ལུག་(སྤྱི་ལོ1763)ལོར་འདས། །
ང་ལུམ་སྦྱར་གསུམ་ཁྲིམས་ཀྱིས་ཚར་བཅད་པ། སློབ་ཚན་འདི་ནི་
མདོ་མཁར་ཞབས་དྲུང་ཚེ་རིང་དབང་རྒྱལ་ལགས་གྱིས་མཛད་་་
• 206 •



པའི་《མི་དབང་རྟོགས་བརྗོད་》ལས་བདམས་པ་ཡིན།
མཚོ་སྔོན་གྱི་ཡུལ་ལྗོངས། ་ཞེས་པའི་སློབ་ཚན་འདིའི་རྩོམ་པ་པོ་ནི་་་
སུམ་པ་ཡེ་ཤེས་དཔལ་འབྱོར་ལགས་ཡིན། ཁོང་ནི་སྤྱི་ལོ1704
ལོར་མཚོ་སྔོན་གྱི་གུང་ཧོ་རྫོང་འཁྱིལ་ཁུག་ཐོ་ལེ་ཐེ་ཞེས་པའི་ས་་་
ཆར་སྐུ་འཁྲུངས། དགུང་ལོ་དགུའི་ཐོག་དགོན་ལུང་ལ་ཕེབས་་
ཏེ་ཆོས་ཀྱི་རྒྱ་མཚོའི་དྲུང་ནས་རབ་ཏུ་བྱུང་། རིམ་གྱིས་པཎ་ཆེན་
བློ་བཟང་ཡེ་ཤེས་སོགས་སློབ་དཔོན་དུ་མ་བསྟེན་ཏེ་ཐུན་མོང་དང་
ཐུན་མོང་མ་ཡིན་པའི་རིག་གནས་སྦྱངས་པ་དང་། ཉི་མ་རྒྱལ་་་
མཚན་སོགས་བསྟེན་ནས་གསོ་བ་རིག་པ་དང་རྩིས་དཀར་ནག་་་་
སུམ་རྟགས། སྙན་ངག་བཅས་ཐོགས་པ་མེད་པར་སྦྱངས་པས་་་་
སུམ་པ་པཎྜི་ཏ་ཞེས་མཁས་པའི་མཚན་སྙན་ཕྱོགས་ཀུན་ཁྱབ། སྤྱི་
ལོ1736ལོ་ནས་ཆོས་འབྱུང་དཔག་བསམ་ལྗོན་བཟང་དང་འཛམ་
གླིང་སྤྱི་བཤད། གསོ་བ་རིག་པའི་རྒྱུད་བཞིའི་དཀའ་གནད།
སྨན་ངོས་འཛིན་སོགས་བསྟན་བཅོས་མང་བོ་མཛད་པར་མ་ཟད།
པེ་ཅིན་དུ་མཚོ་བདུན་དགོན་པའི་མཁན་པོར་ལོ་གསུམ་ཙམ་དུ་་་
བཞུགས། སྤྱི་ལོ1788ལོར་སྐུ་མྱ་ངན་ལས་འདས། སློབ་ཚན་འདི་
ནི་སྤྱི་ལོ1783ལོར་བརྩམས་པའི་《མཚོ་སྔོན་ལོ་རྒྱུས་ཚངས་གླུ་་་་་
གསར་སྙན་》ཞེས་པ་ལས་བདམས་པ་ཡིན། །
གླིང་སྒྲུང་འཛམ་གླིང་སྤྱི་བསང་ལས། སློབ་ཚན་འདི་ནི་སྤྱི་ལོ་་་
1980ལོའི་ཟླ་9པའི་ནང་ཀན་སུའུ་མི་རིགས་དཔེ་སྐྲུན་ཁང་གིས་་་
• 207 •



དཔར་སྐྲུན་བྱས་པའི་གླིང་གེ་སར་རྒྱལ་བོའི་སྒྲུང་《 འཛམ་གླིང་སྤྱི་
བསང་》ཞེས་པའི་ཚན་པ་ཞིག་ཡིན། །
རྩྭ་ཐང་མེ་ཏོག་གི་དྲི་ཞིམ། ཞེས་པའི་སློབ་ཚན་འདིའི་རྩོམ་པ་པོ་ནི་་
དེང་རབས་གཞོན་སྐྱེས་རྩོམ་པ་པོ་བསོད་ནམས་ཞེས་པ་དེ་ཡིན་
ལ། སློབ་ཚན་འདི་ནི་སྤྱི་ལོ1993ལོའི་《གངས་ལྗོངས་རིག་་་་་་
གནས》དུས་དེབ་བཞི་བ་ལས་བཏུས་པ་དང་། རྒྱལ་ཡོངས་་་་་
ཐེངས་དང་བོའི་《 གསེར་འོད་འཕྲོ་བའི་གངས་ཅན་》ཞེས་པའི་་་
རྩོམ་ཡིག་ནང་བྱ་དགའ་ཨང་དང་བོ་ཐོབ་མྱོང་བ་ཞིག་རེད། །
ཁྱིམ་ལ་ལོག་པའི་ལམ་བར་དུ། ཞེས་པའི་སློབ་ཚན་འདིའི་རྩོམ་པ་པོ་
ནི་དེང་དུས་ཀྱི་ན་གཞོན་རྩོམ་པ་པོ་མཁས་གྲུབ་ཆོས་འཕེལ་ཞེས་
པ་དེ་ཡིན།
འདི་ནི་སྤྱི་ལོ1987ལོའི་《ལྷོ་ཁའི་རྩོམ་རིག་སྒྱུ་རྩལ་》ཞེས་་་་
པའི་དུས་དེབ་དང་བོ་ལས་བདམས།
དཔྱད་མཚམས་ཁྲ་མ། ཞེས་པའི་སློབ་ཚན་འདི་ནི་བོན་གྲོང་ཚེ་བརྟན་
ཡེ་ཤེས་ཀྱིས་མཛད་པའི་《ཇ་ཆང་ལྷ་མོའི་བསྟན་བཅོས་》ལས་་་་་
བདམས་པ་ཡིན། རྩོམ་པ་པོ་ཁོང་ནི་པ་རྣམ་རྫོང་ཁོང་ཞལ་ལྕེ་་་
བོན་གྲོང་དུ་དུས་རབས་བཅུ་བདུན་པའི་སྨད་ཙམ་དུ་འཁྲུངས་་་་
པའི་མཁས་པ་ཞིག་རེད། སྡེ་སྲིད་སངས་རྒྱས་རྒྱ་མཚོའི་སྐབས་་་
སྲིད་གཞུང་གི་ཞབས་འབྲིང་ཡང་མཛད། སྙན་རྩོམ་ལ་མཁས་་་་
པས་ཇ་ཆང་ལྷ་མོའི་བསྟན་བཅོས་དང་། དེ་དཀར་ལེགས་བཤད།
• 208 •



རྨི་ལམ་ལྷ་མོའི་བསྟན་བཅོས། བོན་གྲོང་ཆབ་ཤོག་སོགས་བརྗོད་
བྱ་ཟབ་ལ་རྗོད་བྱེད་སྙན་པའི་ཕུལ་བྱུང་གི་ཕྱག་རྩོམ་མང་དུ་མཛད།
སྐུ་ན་བགྲེས་ནས་ཁྱིམ་གཞིས་སུ་བསྟན་བཅོས་རྩོམ་འབྲི་དང་སློབ་
མ་དུ་མ་བསྐྱངས། །
བོད་ཀྱི་རིག་གནས་སློབ་གསོ་དང་སློབ་གསོ་རིག་པའི་ལོ་རྒྱུས།
སློབ་ཚན་འདིའི་རྩོམ་པ་པོ་ནི་དེང་དུས་ཀྱི་མཁས་པའི་དབང་བོ་
དུང་དཀར་བློ་བཟང་འཕྲིན་ལས་མཆོག་ཡིན། ཁོང་གི་ལོ་རྒྱུས་་
མདོར་བསྡུས་གོང་དུ་གསལ། །
གྲངས་ཀྱི་མངོན་བརྗོད། འདིའི་རྩོམ་པ་པོ་ནི་དངུལ་ཆུ་དབང་ཕྱུག་་་
ཆོས་བཟང་ཞུ་བ་དེ་ཡིན། ཁོང་གི་ལོ་རྒྱུས་གོང་ན་གསལ།
འཕོ་འགྱུར། ཞེས་པའི་སློབ་ཚན་དེ་ནི་བོད་ཀྱི་དེང་རབས་རྩོམ་རིག་་་་་
དཔེ་ཚོགས་《 ཁ་བའི་རྣམ་ཤེས་》ཞེས་པ་ལས་བདམས་པ་ཡིན།
བརྗོད་སྟངས་ཁ་ཤས་ལ་བཟོ་བཅོས་ཕྲན་བུ་བྱས་ཡོད། དེའི་རྩོམ་
པ་པོ་ནི་བློ་གྲོས་མྱུ་གུ་ཞེས་པ་དེ་ཡིན།
གསེར་གྱི་ཟ་མ། ཞེས་པའི་སློབ་ཚན་འདི་ནི་སྤྱི་ལོ1985ལོར་བོད་་་་་་
ལྗོངས་མི་དམངས་དཔེ་སྐྲུན་ཁང་ནས་པར་སྐྲུན་བྱས་པའི་《བོད་་་
ཀྱི་ལྷུག་རྩོམ་འདེམས་སྒྲིག་》ཅེས་པ་ལས་བཏུས་པ་ཡིན། རྩོམ་པ་
པོ་ནི་དབང་རྒྱལ་ཞུ་བ་དེ་ཡིན། །
གནས་བསྟོད་དབྱངས་ཅན་སྒེག་མོའི་གླུ་དབྱངས། ཞེས་པའི་སློབ་
ཚན་དེ་ནི་《གངས་ལྗོངས་མཁས་དབང་རིམ་བྱོན་གྱི་རྩོམ་ཡིག་་་་
• 209 •



གསེར་གྱི་སྦྲུམ་བུ་》སྨད་ཆའི་ནང་བདམས་པ་ཡིན། རྩོམ་པ་པོ་ནི་
དེང་རབས་བོད་ཀྱི་སྙན་ངག་སྨྲ་བའི་ཁྱུ་མཆོག་ཏུ་གྱུར་པའི་ཚེ་་་་
ཏན་ཞབས་དྲུང་མཆོག་ཡིན། མཚན་གཞན་ལ་རྗེ་འཇིགས་མེད་
རིག་པའི་བློ་གྲོས་ཟེར། ཁོང་གི་ལོ་རྒྱུས་མདོར་བསྡུས་གོང་དུ་་་་་
གསལ།
ཀ་རྩོམ་གནོད་སྦྱིན་ཕོ་བྲང་དཀྲུགས་པའི་འཕྲུལ་འཁོར། ཞེས་་་་
པའི་སློབ་ཚན་དེ་ནི1990ལོའི་སྦྲང་ཆར་དུས་དེབ་དང་བོ་ལས་་་་
བདམས་པ་ཡིན། རྩོམ་པ་པོ་ནི་དེང་རབས་གཞོན་སྐྱེས་རྩོམ་པ་
པོ་འཇུ་སྐལ་བཟང་ཡིན། ཁོང་ནི་སྤྱི་ལོ1960ལོར་མཚོ་སྔོན་མགོ་
ལོག་ཏུ་སྐྱེས། སྔ་ཕྱིར་རང་ཡུལ་དང་ཟི་ལིང་། པེ་ཅིན་བཅས་་
སུ་སློབ་གྲྭར་འགྲིམས། རང་ལོ་ཉེར་བདུན་སྟེང་བོད་ཀྱི་རྩོམ་་་་
རིག་རྡོ་ཧྲིའི་ཐོབ་ཐབ་བླངས། ད་བར་དུ་རྩོམ་ཡིག་ཉིས་བརྒྱ་་་་
ཙམ་སྤེལ། སྔ་ཕྱིར་ཀྲུང་གོའི་རྩོམ་རིག་བྱ་དགའ་དང་། 《སྦྲང་
ཆར་》རྩོམ་རིག་བྱ་དགའ། རྒྱལ་ཡོངས་ཐེངས་དང་བོའི་《གངས་
རྒྱན་རྟགས་མ་》སོགས་ཀྱི་བྱ་དགའ་མང་བོ་ཐོབ། 《སྙན་ངག་གི་
རྣམ་བཤད་》སོགས་བརྩམས་ཆོས་སྤེལ་གནང་མཛད། ད་ལྟ་་་་
མཚོ་སྔོན་ཞིང་ཆེན་མགོ་ལོག་བོད་རིགས་རང་སྐྱོང་ཁུལ་སྲིད་་་་
གཞུང་དུ་ཡིག་བསྒྱུར་གྱི་ལས་ཀ་བགྱིད་བཞིན་ཡོད།
མེས་རྒྱལ་ལ་བསྔགས་པ། སློབ་ཚན་འདི་ནི1985ལོའི་《གངས་དཀར་
རི་བོ་》ཞེས་པའི་དུས་དེབ་དང་བོ་ནས་བཏུས་པ་ཡིན།
• 210 •



གངས་ལྗོངས་ཀྱི་གཏམ་རྒྱུད། སློབ་ཚན་འདིའི་རྩོམ་པ་པོ་ནི་ཨོ་རྒྱན་
རྡོ་རྗེ་ཡིན་ལ་ལོ་རྒྱུས་མདོར་བསྡུས་གོང་དུ་གསལ།
སྐྱུར་རྩི་དང་འདྲེས་པའི་རྣམ་ཤེས། སློབ་ཚན་འདིའི་རྩོམ་པ་པོ་ནི་བུ་
གཞོན་ཏེ་མིང་དངོས་དུད་བླ་བུ་ཆུང་ཡིན། ཁོང་ད་ལྟ་བོད་་་་
ལྗོངས་སློབ་གྲྭ་ཆེན་མོའི་བོད་ཡིག་ཚན་ཁག་ཏུ་དགེ་རྒན་གྱི་ཕྱག་
ལས་གནང་བཞིན་ཡོད།
སྔོ་ཚལ་ཚོང་ཁང་གི་མཐོང་ཐོས། སློབ་ཚན་འདི་ནི་མཁས་དབང་་་་་
དོན་གྲུབ་རྒྱལ་གྱིས་བརྩམས་པ་ཡིན། ཁོང་གི་མཛད་རྣམ་དཔྱད་
གཞི་གཉིས་པའི་ནང་ཞིབ་པར་བཀོད་ཡོད།
པཊ་བྱིའུ། སློབ་ཚན་འདི་ནི་ཨུ་རུ་སིའི་རྩོམ་པ་པོ་གྲགས་ཅན་ཆི་ཁེ་་་་
རྒྱུས་བརྩམས་པའི་གྲགས་རྩོམ་ཞིག་ཡིན། ཁོང་ནི་སྤྱི་ལོ1860ལོར་
འཁྲུངས་ཤིང་། སྤྱི་ལོ1904ལོར་འདས། ཁོང་ནི་ཨུ་རུ་སིར་་་་་
བརྩམས་སྒྲུང་ཐུང་དུ་གསར་རྩོམ་བྱེད་པའི་ཐད་སྐད་གྲགས་ཆེ་་་
བའི་རྩོམ་པ་པོ་ཞིག་ཡིན་པ་དང༌། འཛམ་གླིང་རྩོམ་རིག་ཁྲོད་་་་
དུའང་སྙན་གྲགས་ཆེ་བའི་རྩོམ་པ་པོ་ཞིག་ཡིན། ཁོང་གིས་མི་ཚེ་
གང་བོར་བརྩམས་སྒྲུང་ཐུང་གྲས་བཞི་བརྒྱ་བདུན་ཅུ་ལྷག་གསར་
རྩོམ་མཛད་ཡོད། 《ཆི་ཁེ་ཧྥུའི་བརྩམས་སྒྲུང་འདེམས་སྒྲིག་》ཅེས་
པ་ནི་འཛམ་གླིང་ནས་དཔེ་མཚོན་དུ་འདྲེན་པའི་བརྩམས་སྒྲུང་་་
འདེམས་སྒྲིག་ཅིག་ཡིན། །
རྟོགས་བརྗོད་རྩོམ་ལུགས། སློབ་ཚན་འདི་ནི་མིག་དམར་ཚེ་རིང་གིས་
• 211 •



བརྩམས་ཤིང་། ཁོང་ད་ལྟ་བོད་ལྗོངས་གཞིས་རྩེ་དགེ་འོས་སློབ་་
གྲྭར་དགེ་རྒན་གྱི་ཕྱག་ལས་གནང་བཞིན་ཡོད།
གངས་སེང་ཡོད་མེད་ལ་དཔྱད་པ། སློབ་ཚན་འདི་ནི་མཁས་དབང་
དགེ་འདུན་ཆོས་འཕེལ་གྱིས་བརྩམས་ཤིང་། ཁོང་ནི་སྤྱི་ལོ1903
ལོར་ཨ་མདོ་རེབ་གོང་དུ་འཁྲུངས། ཆུང་ངུའི་དུས་ནས་སློབ་་་
གཉེར་ལ་རྩེ་གཅིག་ཏུ་གཞོལ་བས་བསླབ་བྱ་ཅི་རིགས་ཚེགས་མེད་
དུ་མཁྱེན། རབ་བྱུང་གི་མཚན་ལ་དགེ་འདུན་ཆོས་འཕེལ་ཞེས་་་
བཏགས། དགུང་ལོ་ཉེར་ལྔ་ལ་དབུས་སུ་ཕེབས་ནས་འབྲས་་་་་
སྤུངས་སུ་ལོ་བདུན་ཙམ་བཞུགས་པ་དང་། ཐུན་མིན་གྱི་སྦྱངས་་
འབྲས་ཀྱིས་མཁས་པའི་གྲགས་པ་ཕྱོགས་ཀུན་ཏུ་ཁྱབ། སྤྱི་ལོ་
1934ལོར་རྒྱ་གར་གྱི་པཎྜི་ཏ་ར་ཧུ་ལས་གདན་དྲངས་པ་ལྟར་རྒྱ་་་
གར་དུ་ཕེབས། རྒྱ་གར་དུ་མི་ལོ་བཅུ་གཉིས་ཙམ་ལ་བཞུགས།
ཕྱིར་ལོག་ཕེབས་ཏེ་དེབ་དཀར་སོགས་རྩོམ་འབྲི་གནང་བ་དང་མ་
ཉེས་ཁ་གཡོག་གི་རྐྱེན་ངན་པས་ལོ་གསུམ་བཙོན་དུ་བཞུགས་་་་་་
དགོས་བྱུང་། མཐར་དགུང་ལོ་ཞེ་དགུར་སྤྱི་ལོ1951ལོའི་ཧོར་ཟླ8
པའི་ཚེས14ཉིན་སྐུ་གཤེགས། བརྩམས་ཆོས་ལ་《རྒྱ་གར་ལམ་་་
ཡིག་》དང་《རྒྱལ་ཁམས་རིག་པས་བསྐོར་བའི་གཏམ་རྒྱུད་གསེར་
གྱི་ཐང་མ།》《དབུ་མའི་ཟབ་གནད་ཀླུ་སྒྲུབ་དགོངས་རྒྱན་》བཅས་
ལ་སོགས་པ་ཤིན་ཏུ་མང་བོ་བཞུགས།
• 212 •



སྐྱེད་ཚལ་གྱི་བསྔགས་པ་སོགས་སྙན་ཚིག་བདམས་བཏུས་ཁག་ ་་༌༌
བཞི། སློབ་ཚན་འདི་ནི་ཐུའུ་བཀྭན་ཆོས་ཀྱི་ཉི་མའི་གསུང་་་་་་་
འབུམ་ནས་བདམས། རྩོམ་པ་པོ་ཐུའུ་བཀྭན་བློ་བཟང་ཆོས་ཀྱི་ཉི་
མ་ནི་ཡབ་དཔུང་སྐྱབས་རྒྱལ་དང་། ཡུམ་བ་རི་བཟའ་ཆོས་མཚོ་
སྐྱིད་གཉིས་ཀྱི་སྲས་སུ་རབ་བྱུང་བཅུ་གཉིས་པའི་མེ་སྦྲུལ་(སྤྱི་ལོ་་་
1737)ལོར་འཁྲུངས་ཤིང་། དགུང་ལོ་བཅུ་དགུ་བ་ཤིང་ཕག(སྤྱི་
ལོ1755)ལོར་དབུས་གཙང་དུ་ཕེབས་ནས་འབྲས་སྤུངས་སྒོ་མང་་
ཆོས་གྲྭར་ཞུགས། མེ་ཕག་(སྤྱི་ལོ1767)ལོར་འཇམ་དབྱངས་གོང་
མའི་བཀའ་བཞིན་རྒྱ་ནག་པེ་ཅིན་དུ་ཕེབས། དགུང་ལོ་ང་གསུམ་
པ་ས་བྱ་(སྤྱི་ལོ1789)ལོར་སྐུ་འབུམ་བྱམས་པ་གླིང་གི་ཁྲིར་་་་་་་
བཞུགས། སྐུ་ཚེ་གང་བོར་ཆོས་སྲིད་ཀྱི་བཀའ་དྲིན་ཚད་མེད་་་་
བསྐྱངས། མཐར་དགུང་ལོ་རེ་དྲུག་པ་རབ་བྱུང་བཅུ་གསུམ་པའི་
ཆུ་ཁྱི་(སྤྱི་ལོ1802)ལོར་སྐུ་གཤེགས། གསུང་ཆོས་པོ་ཏི་བཅོ་ལྔ་
བཞུགས།
དབང་པོ་ལྔ་ཡི་རྩོད་གླེང་། སློབ་ཚན་འདི་བོད་ཀྱི་རྩོམ་རིག་དཔེ་་་་་
ཚོགས་《 ཁ་བའི་རྣམ་ཤེས་》ལས་བཏུས་ཏེ་ལྟ་ཀློག་སློབ་ཚན་དུ་་་་
བཀོད་པ་ཡིན་ཞིང་། རྩོམ་པ་པོ་ཟླ་བ་ཕུན་ཚོགས་ལགས་ཡིན།
གཞོན་ནུ་ཟླ་མེད་ཀྱི་གཏམ་རྒྱུད། སློབ་ཚན་འདིའི་རྩོམ་པ་པོ་ནི་མདོ་
མཁར་ཞབས་དྲུང་ཚེ་རིང་དབང་རྒྱལ་ཡིན་ཞིང་། ཁོང་གི་མཛད་
རྣམ་མདོར་བསྡུས་གོང་དུ་ངོ་སྤྲོད་བྱས་ཡོད་པར་གཟིགས།
• 213 •



དཔེ་སྒྲིག་འགན་འཁུར་པ་གསང་བདག
འཁྲུད་མ་ཐར།
མདུན་ཤོག་ཇུས་འགོད་པ་ལིས་ཅན་ཞུང་།
མདུན་ཤོག་གཟིགས་བྱང་པ་བདེ་མཆོག་རྒྱལ།
མཐོ་འབྲིང་གི་བོད་ཀྱི་སྐད་ཡིག་བསླབ་
གཞིའི་མིང་ཚིག་འགྲེལ་བཤད།
ནམ་མཁའ་ཐར། ཀླུ་འབུམ་རྒྱལ། ཚེ་བརྟན་རྒྱལ། མཁའ་འགྲོ་འཚོ།
གནམ་འཚོ་སྐྱིད། པདྨ་རྟ་མགྲིན་སོགས་ཀྱིས་བསྒྲིགས།
གྲོ
ཀྲུང་གོའི་བོད་རིག་པ་དཔེ་སྐྲུན་ཁང་གིས་བསྐྲུན།
མཚོ་སྔོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བཀྲམ།
འདི་གའི་དཔེ་སྐྲུན་ཁང་གི་གློག་རྡུལ་རྩིས་འཁོར་ཁང་གིས་པར་གཞི་བསྒྲིགས།
མཚོ་སྔོན་མི་རིགས་པར་ཁང་གིས་དཔར་བཏབ།
༢༠༠༢ལོའི་ཟླ༡༠ པར་དཔར་གཞི་དང་པོ་བསྒྲིགས།
༢༠༠༢ལོའི་ཟླ༡༠ པར་པར་ཐེངས་དང་པོ་བཏབ།
ISBN7-80057--539-X/G • 35
རིན་གོང་སྒོར། 6. 00



责任编辑:桑德玛太
封面设计:李建雄
封面题字:
德却加
图书在版编目(CIP)数据
高中藏语文课本词解才旦加等编一北京:
中国藏学出版社,2002
ISBN 7-80057-539-X
I.高... I.才... 亚·藏语一词汇一少数民族语
文课一高中一教学参考资料 N.G634.393
中国版本图书馆CIP数据核字(2002)第075377号
高中藏语文课本词解
南卡太 李本才旦加 卡着措
南措吉白玛旦正 编
中国藏学出版社出版
青海省新华书店发行
中国藏学出版社微机室排版
青海民族印刷厂印刷
开本:787×1092 1/32 印张:7.125
2002年10月第1版第1次印刷印数:10000册
| ISBN7—80057-539-X/G-35
定价:6.00元



ཀ་ཁ་ག་ང་
ISBN 7-80057- 539-X
ISBN7– 80057 --539-X/G35
E [1] ： 6.00 TE
9ll7878 0 0lf575396ll 》
